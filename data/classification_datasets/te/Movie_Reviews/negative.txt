__________________________
         దయ్యం ఆవహించి తనపై అత్యాచారం చేయబోయిన భర్త హర్ష (హర్షవర్ధన్ రాణె)ను మోహిని పొడవడం అతను ఆపరేషన్ థియేటర్లోకి వెళ్లడంతో ముగుస్తుంది అవును తొలి పార్ట్ రెండో భాగం అక్కడే మొదలవుతుంది హర్ష మోహిని పాత ఫ్లాట్ వదిలేసి సిటీ మధ్యలో ఉండే కొత్త ఫ్లాట్లోకి వస్తారు తమ సమస్యలన్నీ తీరిపోయినట్లే అనుకుంటుండగా మోహినిని వెంటాడుతూ కెప్టెన్ రాజు ఆత్మ కొత్త ఫ్లాట్లోకి కూడా వస్తుంది ఐతే ఆత్మను అడ్డుకునే ఓ ఆయుధం మోహిని మెడలో ఉంటుంది దాన్ని మోహిని నుంచి దూరం చేసి తన వశం చేసుకోవడానికి ఆత్మ ఏం చేసింది ఆత్మ నుంచి మోహిని బయటపడిందా లేదా అనేది మిగతా కథ  కథనం         హార్రర్ సినిమాలకు ట్రెండుతో సంబంధం ఉండదు ఈ జానర్ కోసం ఓ వర్గం ప్రేక్షకులు ఎప్పుడూ ఎదురు చూస్తుంటారు ఏదైనా కొత్త పాయింట్తో ప్రేక్షకుల్ని భయపెట్టగలిగితే థ్రిల్ చేయగలిగితే చాలు సక్సెస్ కొట్టేయొచ్చు చాలా పరిమితమైన క్యారెక్టర్లతో తక్కువ ఖర్చుతో సినిమా పూర్తి చేయగల సౌలభ్యం హార్రరన సినిమాలకుంటుంది రవిబాబు ఈ అడ్వాంటేజ్ను పూర్తిగా వాడుకుని అవును సినిమాతో ప్రేక్షకుల్ని సర్ప్రైజ్ చేశాడు          ఆత్మ అమ్మాయిని మోహించడం అనే స్పైసీ కాన్సెప్ట్ ఎంచుకున్న రవిబాబు టెక్నాలజీని భలేగా వాడుకుని ఆసక్తికరమైన స్క్రీన్ప్లేతో ఈ కాన్సెప్ట్ను ప్రెజెంట్ చేసిన తీరు ప్రేక్షకుల్ని ఎక్కువ ఆకట్టుకుంది అవును-2లోనూ ఈ ఆకర్షణలన్నీ ఉన్నాయి కాకపోతే థ్రిల్ ఫ్యాక్టర్ లేకపోవడమే ఇక్కడ సమస్య తొలి భాగంలో చాలా అంశాలు ప్రేక్షకుల్ని సర్ప్రైజ్ చేశాయి థ్రిల్ ఇచ్చాయి ఐతే అవును-2లో మళ్లీ అలాంటి అంశాలే రిపీట్ చేయడం వల్ల ప్రేక్షకులకు థ్రిల్ ఉండదు          ఉదాహరణకు తొలి భాగంలో సెన్సర్ల ద్వారా లైట్లు వాటంతటవే ఆన్ ఆఫ్ కావడం డస్ట్బిన్ డోర్ తెరుచుకోవడం దయ్యం ప్రెజెన్స్ను చూపించడానికి ఈ టెక్నాలజీని వాడుకోవడం ప్రేక్షకుల్ని బాగా ఆకట్టుకుంది ఐతే అవును-2లో టెక్నాలజీని కొంచెం మార్చి మళ్లీ అదే కాన్సెప్ట్ రిపీట్ చేశాడు ఇది పెద్దగా ఆసక్తి కలిగించకపోగా దర్శకుడు టెక్నాలజీపై అతిగా ఆధారపడటం చికాకు పెడుతుంది తొలి భాగంలో దయ్యం ఏం చేయాలనుకుంటోంది ఏం చేయబోతోంది ఇంతకీ దయ్యం వెనుక కథేంటి అనే అంశాలు ఉత్కంఠ రేపుతాయి ఐతే రెండో పార్ట్లో ఈ ఆసక్తి మిస్సయింది దయ్యం ఏం చేయొచ్చు చివరికి కథ ఎలా ముగియొచ్చు అనే క్లారిటీతోనే ప్రేక్షకులు థియేటర్లకు వస్తారు వారిని మెప్పించడానికి రవిబాబు తన స్టయిల్లో చేయాల్సిందంతా చేశాడు కానీ అతడి ప్రయత్నం ఓ మోస్తరుగా మాత్రమే మెప్పిస్తుంది          టెక్నాలజీని ఉపయోగించి ఆత్మను క్యాప్చర్ చేయడం అనే కొత్త కాన్సెప్ట్ అవును-2కు స్పెషల్ అట్రాక్షన్ అవుతుందని రవిబాబు ఆశించి ఉండొచ్చు కానీ ఆ కాన్సెప్ట్ను డీల్ చేసిన తీరు సిల్లీగా ఉంది లాజిక్కుల సంగతి పక్కనబెట్టేసినా కూడా ఆ ఎపిసోడ్ కన్విన్సింగ్గా లేదు కాశీలో హీరోయిన్ను చూసి ఆమె ఆపదలో ఉందని భావించిన సాధువు ఆమెకు రక్షణ బిళ్ల ఇవ్వడం దాన్ని ధరిస్తే దయ్యం పారిపోవడం హీరోయిన్కు ఆ రక్షణను దూరం చేయడానికి దయ్యం ప్రయత్నించడం ఇదంతా ఎప్పుడో 90ల్లో అమ్మవార్ల సినిమాల్లో చూసిన వ్యవహారం పైగా సాధువు వెయ్యి రూపాయిలిస్తే బిళ్ల ఇస్తాననడం విడ్డూరం          హాలీవుడ్ స్టయిల్లో గంటా 37 నిమిషాల్లో ముగిసిపోవడం అవును-2కున్న పెద్ద ప్లస్ పాయింట్ కథనం అవును కంటే కూడా వేగంగా సాగిపోయేలా స్క్రీన్ప్లే రాసుకున్నాడు రవిబాబు అవును చూడని వాళ్లకు ఈ కథనం బాగా ఆసక్తి కలిగించొచ్చు కానీ తొలి పార్ట్ చూసి మళ్లీ థియేటర్లకు వచ్చే ప్రేక్షకులకు మాత్రం సమయం కష్టంగానే గడుస్తుంది సన్నివేశాలన్నీ అంచనాలకు తగ్గట్లే ఉండడం నిరాశ పరుస్తుంది          దర్శకుడు ఎంత వేగంగా కథనాన్ని పరుగులు పెట్టిద్దామని చూస్తున్నా నటీనటులు తమ ప్రతిభతో సన్నివేశాల్ని పండించే ప్రయత్నం చేస్తున్నా కూడా ఏదో మిస్సవుతున్న ఫీలింగ్లో ఉంటారు ప్రేక్షకులు చివరి అరగంటలో దయ్యాన్ని హీరో హీరోయిన్లు వాళ్ల ఫ్రెండ్ డీల్ చేసే తీరు సాగతీతలా అనిపిస్తుంది తన తాళే విలన్ను ఎదుర్కొనే ఆయుధం అని తెలిశాక హీరోయిన్ ఆమె భర్త కలిసి దాన్ని పట్టుకుంటే సరిపోతుంది కదా కానీ దయ్యం సంగతి తెలిసి కూడా తాళిని పక్కనబెట్టేయడం వాక్యూమ్ క్లీనర్తో దయ్యం దాన్ని మింగేయడం తర్వాత హీరోయిన్ దాన్ని బయటకు తీసి హీరోకు వేయడం దయ్యంతో దాగుడుమూతలు ఆడటం ఇదంతా ప్రేక్షకుల సహనానికి పరీక్ష పెడుతుంది పతాక సన్నివేశానికి ముందు మళ్లీ నిఖిత ఫ్లాష్బ్యాక్ ఒకటి ఈ ఎపిసోడ్ వల్ల సినిమాకొచ్చిన ప్రయోజనమేంటో అర్థం కాదు అవును-2 విషయంలో అతి పెద్ద కంప్లయింట్ ఏంటంటే ఇది హార్రర్ సినిమా అనే మాటకు న్యాయం చేయలేదు ప్రేక్షకుడికి ఏ సన్నివేశంలోనూ భయం అన్న ఫీలింగే కలగదు  నటీనటులు          పూర్ణ మరోసారి అద్భుతమైన నటనతో అదరగొట్టేసింది అవును ఇచ్చిన ఆత్మవిశ్వాసంతో మోహిని పాత్రను ఇంకా బాగా పండించింది హార్రర్ కోణంలోనే అయినా ఆమెతో దర్శకుడు ప్రేక్షకులకు అందాల వల విసిరాడు తొలి పార్ట్లో పెద్దగా చేసిందేమీ లేని హర్షవర్ధన్ రెండో పార్ట్లో మాత్రం తన నట ప్రతిభ చూపించాడు దయ్యం అతణ్ని టార్చర్ చేస్తున్నపుడు ఇచ్చిన ఎక్స్ప్రెషన్స్ హర్షలో మంచి నటుడున్నాడనడానికి నిదర్శనం హీరో ఫ్రెండుగా నటించిన చక్రవర్తి కీలకమైన పాత్రలో బాగా నటించాడు అవును-2 ప్రధానంగా ఈ మూడు క్యారెక్టర్ల చుట్టూనే తిరుగుతుంది నిఖిత మామూలే కానీ ఆమె భర్తగా నటించిన సత్య బాగా చేశాడు  సాంకేతిక వర్గం         టెక్నీషియన్స్ రవిబాబు టేస్టుకు తగ్గట్లు పని చేశారు రవిబాబు సినిమాలకు పని చేసి చేసి శేఖర్ చంద్ర ఇలాంటి సినిమాలకు నేపథ్య సంగీతం ఇవ్వడంలో ఆరితేరిపోయాడు అతను మంచి ఔట్పుటే ఇచ్చాడు ఐతే కొన్ని చోట్ల నేపథ్య సంగీతం మరీ లౌడ్గా ఉన్నట్లు అనిపిస్తుంది సన్నివేశాల్లో బలం లేకపోవడం వల్లో ఏమో బ్యాగ్రౌండ్ స్కోర్ ద్వారా భయపెట్టాలని చూశాడు సుధాకర్రెడ్డి ఛాయాగ్రహణం బాగుంది సినిమా అంతా ఒకే ఫ్లాట్లోనే సాగినా ఆ ఫీలింగ్ రాకుండా చేయడంలో సుధాకర్రెడ్డిది కీలక పాత్ర ప్రొడక్షన్ వాల్యూస్కి ఢోకా లేదు స్క్రీన్ప్లే విషయంలో దర్శకత్వంలో రవిబాబును తప్పుబట్టడానికేం లేదు ఐతే అవునును కొనసాగించాలనుకోవడంలోనే అతను తనకు తాను లిమిటేషన్స్ పెట్టేసుకున్నాడు దాన్ని దాటి బయటికి వస్తే ఇది అలా లేదంటారు ఆ ఫార్ములానే ఫాలో అయితే అచ్చం అలాగే ఉందంటారు అవును-2 విషయంలో రెండో ఇబ్బంది తప్పలేదు  చివరిగా         అవును సినిమాను అర్ధంతరంగా ముగించినట్లే అవును-2లోనూ దయ్యం కథ అయిపోలేదనే హింట్ ఇచ్చాడు రవిబాబు బహుశా అవును-3 తీసే ఆప్షన్ ఉంచుకున్నాడేమో కానీ మూడో భాగం తీసేంత ప్రోత్సాహం ప్రేక్షకులు ఇస్తారా అనేదే సందేహం  
__________________________
         బ్యాక్డోర్లో సాఫ్ట్వేర్ ఉద్యోగం సంపాదించడానికి అవసరమైన రెండు లక్షల కోసం అడ్డదారిని ఎంచుకోబోతున్న నవదీప్ అతడి స్నేహితుడికి అనుకోకుండా డాలర్లతో నిండిన బ్యాగ్ దొరుకుతుంది వారి కథ అలా ఉంటే డాన్ కావాలనే లక్ష్యంలో దుబాయ్ వెళ్లడానికి చిన్న చిన్న దొంగతనాలు చేసుకొనే నవీన్ చంద్ర క్యారెక్టర్కు ఒక్కసారిగా భారీ మొత్తంలో డబ్బు వజ్రాల ఉంగరం దొరుకుతుంది ఒకరితో మరొకరికి పరిచయం లేని ఈ రెండు గ్యాంగ్ల సంపద చేతికి దొరికినట్టుగానే దొరికి ఒక కార్లో లాక్ అయిపోతుంది ఆ కారు డ్రగ్స్కు అడిక్ట్ అయిపోయి అనునిత్యం వాటి మత్తులోనే ఉండే రాఖీ అండ్ ఫ్రెండ్స్(ప్రదీప్ కిరిటీ)లది చిత్రమైన పరిస్థితుల్లో డబ్బు ఆ కారులోకి చేరుతుంది పలు మలుపుల తర్వాత ఆ కారు ఒక లోకల్ డాన్ కాంపౌండ్లో ఇరుక్కుపోతుంది ఆ డాన్తో అప్పటికే సున్నం పెట్టుకొని ఉన్న ఈ గ్యాంగ్లు తమ డబ్బును ఎలా సంపాదించుకొన్నాయి తమ జీవిత లక్ష్యాలను ఎలా సాకారం చేసుకొన్నాయి ఇంతకీ అనూహ్యంగా వీళ్ల చేతికి వచ్చిన ఆ డబ్బు ఎవరిది డ్రగ్స్ బ్యాచ్ కథేంటి అనేది మిగతా కథ   కథనం         మామూలుగా సినిమా టైటిల్స్కు ముందు ఈ నగరానికి ఏమైంది అంటూ పొగాకు వినియోగించవద్దని హితబోధ చేసే యాడ్ వస్తుంది ఆ తర్వాత సినిమా వాళ్లు కూడా పొగతాగడం మద్యపానం ఆరోగ్యానికి హానికరం అనే మరో హితబోధ చేస్తారు అయితే ఈ సినిమాకు అదనంగా మరో హితబోధ కూడా చేశారు డ్రగ్స్ వినియోగం వల్ల పిచ్చి పిచ్చిగా నవ్వడం ఎక్కువగా ఆకలివేయడం వంటివి జరుగుతాయి  అనే మరో హెచ్చరికను కూడా జారీ చేశారు ఎందుకలా అంటే ఈ సినిమాలో కొన్ని పాత్రలు నిత్యం డ్రగ్స్ మత్తులో జోగుతూ ఉంటాయి వాటిని చూసి ప్రేక్షకుడు ఎక్కడ చెడిపోతాడో అని ఈ హెచ్చరిక జారీ చేశారనమాట అయితే వాటిని చూసి చెడిపోవడం జరగదు డ్రగ్స్ అంటేనే అసహ్యం పుడుతుంది! అలా డ్రగ్స్పై ఒక్కదెబ్బతో విరక్తిపుట్టించే ప్రయత్నం చేసినందుకు ఈ సినిమా వాళ్లకు ప్రత్యేక అవార్డును ఏదైనా ఇవ్వాలి ఇక క్లైమాక్స్లో అయితే అన్ని పాత్రలకూ డ్రగ్స్ మత్తెక్కించి ఆ మత్తులోనే శుభం కార్డు వేశారు గంజాయి పొగ పీలిస్తే మనుషులు అదే పనిగా నవ్వుతారట అలా సినిమాలోని పాత్రల చేత నవ్వించి థియేటర్లోని జనాల చేత కూడా నవ్వించాలని ప్రయత్నించాడు ఈ సినిమా దర్శకుడు అయితే ఈ ప్రయత్నమే నవ్వులపాలైంది ఈ వెర్రికి తోడు గే కామెడీ విసుగు అదనం!       సినిమా ఇంట్రో ప్రేక్షకుడిని టక్కున కథలోకి లాక్కెళుతుంది ఇంట్రో లో చూపించే టీజర్ ఇంటర్వెల్ వరకూ సినిమాపై ఆసక్తిని నిలుపుతుంది విరామం దగ్గర విప్పిన చిక్కుముడితో ప్రేక్షకుడు ఫస్టాఫ్పై సంతృప్తితోనే ఉంటాడు అయితే ద్వితీయార్థంలోనే అర్థం లేని రీతిలో కథనం సాగిపోతూ ఉంటుంది అర్థంలేని మలుపులతో కథను కారుషెడ్డుకు తీసుకొచ్చినా అడ్జెస్ట్ కావొచ్చు అయితే ఇంతలో వచ్చి చేరే డ్రగ్స్ ఎపిసోడ్ మీద పడిపోతాడు దర్శకుడు దీంతో ఎంతో సీరియస్గా మొదలైన కథ సిల్లీగా మారిపోతుంది అంత వరకూ ఉండిన ఇంప్రెషన్ మొత్తం పోతుంది చివరకు ఏదో ముగింపునిచ్చి మనల్నివదిలేశారులే బతకు జీవుడా అని బయటకు రావాల్సి వస్తుంది ఇంతకు మించి ఈ సినిమా గురించి చెప్పుకోవడానికేం లేదు  నటీనటులు          ఎవరి పాత్రలకు తగ్గట్టుగా వారు చేశారు ప్రత్యేక ప్రశంసలు అర్హులూ ఎవరూ లేరు ఇంతోటి సబ్జెక్ట్లకు నటీనటులు ఎంత వరకూ న్యాయం చేస్తున్నారు అనే పరిశీలన చేయాలన్నా ఆసక్తీ కలగదు నటనపరంగా విషయం ఉన్నందునే సరైన హిట్స్ ఏమీ లేకపోయినా నవదీప్ ఇన్ని సంవత్సరాల పాటు బండిని లాగగలుగుతున్నాడు హీరోయిన్ పూజా ఝవేరీ సింపుల్గా ఉంది పక్కింటమ్మాయి తరహారోల్లో ఆకట్టుకొంది నవీన్ చంద్ర చిలిపి దొంగ పాత్రకు న్యాయం చేశాడు కానీ ఏదో సీరియళ్లు రియాలిటీ షోలతో బుల్లితెరను ఏలుకొంటున్న ప్రదీప్ ఇలాంటి డ్రగ్ గే కామెడీలు చేసే ముందు కొంత ఆలోచించుకొంటే అతడి కెరీర్కే మంచిదని ఒక సలహా దీన్ని పరిగణనలోకి తీసుకొంటే అతడికే మంచిది ఒక పోసాని చేత పరమ రొటీన్ పాత్రనే చేయించారు ఆయన అంతే రొటీన్గా చేశారు  సాంకేతిక వర్గం         పాటలన్నీ బ్యాక్గ్రౌండ్ మ్యూజిక్లాగే వస్తూ ఉంటాయి పోతూ ఉంటాయి ఒక్క పదం కానీ ఒక్క ట్యూన్ గానీ గుర్తుపెట్టుకోగలగాలి అంటే చాలా మేధస్సు ఉండాలి భారీ సౌండ్తో భమ్ భోలేనాథ్ అంటూ ఒత్తి పలుకుతూ బీజీఎమ్ వాయిస్ వినిపిస్తుంటుంది కానీ నడుస్తున్న సీన్లో అంత విషయం ఉండదు దీంతో బ్యాక్ గ్రౌండ్ మ్యూజిక్ ది ఉత్తుత్తి హడావుడే సినిమాను ప్రేక్షకుల అసహనం అంచుల వరకూ చేరి అది కట్టలు తెగే వరకూ లాగకుండా సినిమాను రెండు గంటల్లో ముగించడంలో ఏమైనా క్రెడిట్ ఉంటే ఎడిటర్కు ధన్యవాదాలు చెప్పుకోవాలి ఇదే విషయంలో దర్శకుడికి థ్యాంక్స్ చెబితే సరిపోతుంది   చివరిగా         భమ్ భోలే నాథ్ డ్రగ్స్ గోల కే సాథ్   
__________________________
         ఓ పల్లెటూర్లో పెద్ద బంగ్లాను అమ్మేందుకు గాను ఎక్కడెక్కడో ఉన్న హక్కుదారులందరూ ఆ ఇంటికి వస్తారు కొన్ని రోజులు అక్కడే ఉండి బంగ్లా అమ్మకం పూర్తి  చేసి వెళ్లాలనుకుంటారు ఐతే అందరూ ఆ ఇంట్లో ఉండగా అక్కడ అనుకోని సంఘటనలు జరుగుతాయి ఇంట్లో పని చేసే ముగ్గురు పనివాళ్లు ఒకరి తర్వాత ఒకరు చనిపోతారు అప్పుడే ఆ ఇంటికి అతిథిగా వచ్చిన రవి (సుందర్) తన చెల్లెలైన మాధవి (ఆండ్రియా) ఈ హత్యలన్నింటికీ కారణమని కనిపెడతాడు ఇంతకీ మాధవి ఆ హత్యలు ఎందుకు చేసింది ఆమెకు చంద్రకళ (హన్సిక) అనే అమ్మాయికి ఏంటి సంబంధం చివరికి ఈ సమస్యకు ఎలాంటి పరిష్కారం లభించింది అన్నది మిగతా కథ  కథనం         తమిళ ఆడియన్స్కు ఈ హార్రర్ కామెడీ కొత్తగా అనిపించి ఉండొచ్చు కానీ మనకైతే ప్రేమకథా చిత్రమ్ గీతాంజలి సినిమాల్నే మిక్స్చేసి చూస్తున్న ఫీలింగ్ కలుగుతుంది ఓ అమ్మాయిని కొందరు విలన్లు అన్యాయంగా చంపేస్తారు తను చనిపోయిన ఇంట్లోనే ఉండి అక్కడికి కొత్తగా వచ్చిన వాళ్లను ఆటాడుకుంటుంది చివరికి తనను చంపిన వాళ్లపై ప్రతీకారం తీర్చుకుంటుంది ప్రేమకథా చిత్రమ్ గీతాంజలి సినిమాల్లో చంద్రకళలో కనిపించే కామన్ పాయింట్ ఇది చంద్రముఖి ఛాయలు కూడా చాలానే కనిపిస్తాయి చంద్రకళలో సినిమా నిడివి 2 గంటల 40 నిమిషాలుండటం పెద్ద మైనస్  ఐతే అంతా రొటీన్ వ్యవహారమే అయినప్పటికీ అంతా ప్రెడిక్టబుల్గా సాగినప్పటికీ మినిమం గ్యారెంటీ వినోదం ఉండటం వల్ల చంద్రకళ మరీ నిరాశ పరచలేదు హన్సిక ఆండ్రియా లక్ష్మీరాయ్ ఇలా ఒకరికి ముగ్గురు ముద్దుగుమ్మలు తమ గ్లామర్తో ఆకట్టుకుంటారు ఇక సంతానం కామెడీ ఓ మాదిరిగా నవ్వులు పంతే దయ్యం సన్నివేశాలు ఓ మాదిరిగా భయపెడతాయి  ప్రేమకథా చిత్రమ్ గీతాంజలి సినిమాలతో పోలిస్తే హార్రర్ కామెడీ గొప్పగా పండకపోయినప్పటికీ ఆ సినిమాలతో పోలిస్తే చంద్రకళ చాలా రిచ్గా ఉండటం చాలామంది నటీనటులతో తెరమీద సందడి సందడిగా ఉండటం హై ప్రొడక్షన్ వాల్యూస్ విజువల్ ఎఫెక్ట్స్ చంద్రకళకు ప్లస్ పాయింట్స్ ఐతే తొలిసారి హార్రర్ కామెడీ ట్రై చేసిన దర్శకుడు సుందర్ 90ల నాటి నరేషన్తో సినిమాను మరీ స్లోగా నడిపించాడు   ఫస్టాఫ్లో కామెడీ ఆకట్టుకోవడం వల్ల కథనం కొంచెం వేగంగానే సాగిన ఫీలింగ్ ఉంటుంది కానీ సెకండాఫ్తో సన్నివేశాల సాగతీత విసిగిస్తుంది హన్సిక పెర్ఫామెన్స్ తప్ప ఏ ఆకర్షణా లేని ఫ్లాష్ బ్యాక్ను ముప్పావు గంట నడిపించిన సుందర్ ఆ తర్వాత సినిమా ముగించడానికి ఇంకో ముప్పావు గంట తీసుకున్నాడు క్లైమాక్స్ బాగానే ఉన్నప్పటికీ ప్రి క్లైమాక్స్ సుదీర్ఘంగా సాగి ప్రేక్షకుల్ని ఇబ్బంది పెడుతుంది ఓవరాల్గా చూస్తే మనం చూసిన హార్రర్ కామెడీలతో పోల్చి చూస్తే చంద్రకళ కొత్తగా ఆఫర్ చేసేదేమీ ఉండదు హీరోయిన్ల కోసం కూసింత కామెడీ కోసం చంద్రకళపై ఓ లుక్కేయొచ్చు  నటీనటులు            చంద్రకళలో సందడంతా లేడీ క్యారెక్టర్లదే టైటిల్ రోల్ హన్సికదే అయినప్పటికీ ఇందులో ఆండ్రియాదే పైచేయి ఆమె ఇటు అందంతో అటు పెర్ఫామెన్స్తో ఆకట్టుకుంది హన్సిక విలేజ్ అమ్మాయిగా డిఫరెంట్ లుక్లో ఆకట్టుకుంది ఆమె నటన కూడా ఓకే లక్ష్మీరాయ్ పూర్తిగా అందాల ప్రదర్శనకే పరిమితమైంది ఆమె గ్లామర్ సినిమాకు స్పెషల్ అట్రాక్షన్ చంద్రముఖిలో రజినీ టైపులో డైరెక్టర్ సుందర్ కీలకమైన పాత్ర చేశాడు నటుడిగా అతడి గురించి చెప్పుకోవడానికేమీ లేదు వాన ఫేమ్ ఉదయ్ కూడా ఏమంత ఆకట్టుకోడు సంతానం బాగానే నవ్వించాడు కోట శ్రీనివాసరావు స్వామీజీ పాత్రలో బాగానే చేశారు మిగతా వాళ్లంతా మామూలే    సాంకేతిక వర్గం          కార్తీక్ రాజా భరద్వాజ్ కలిసి అందించిన మ్యూజిక్ ఏమంత ఆకట్టుకోదు హార్రర్ మూవీస్కు తగ్గట్లే బ్యాగ్రౌండ్ స్కోర్కు వరకు పర్లేదు కానీ పాటలేవీ ఆకట్టుకోవు సెంథిల్ కుమార్ ఛాయాగ్రహణం ఆకట్టుకుంటుంది సినిమా రిచ్గా కనిపించడంలో సెంథిల్ కెమెరా పనితనం ముఖ్యపాత్ర పోషించింది మాటలు మామూలుగా ఉన్నాయి నిర్మాణ విలువలు బాగున్నాయి ఎడిటింగ్ చాలా పూర్ కనీసం 20 నిమిషాలైనా ఓత వేయాల్సింది సుందర్ పాత కథాకథనాలతో ఓ మినిమం గ్యారెంటీ మూవీ తీసే ప్రయత్నం చేశాడు సాదాసీదా కంటెంట్ వల్ల అతడి ప్రత్యేకతేమీ కనిపించలేదు కాకపోతే కామెడీని డీల్ చేయడంలో అతడి అనుభవం పనికొచ్చింది  చివరిగా         మూడు పాత సినిమాలు ముగ్గురు హీరోయిన్లు కాస్తంత కామెడీ కలిపితే చంద్రకళ చూడాలా వద్దా అన్నది ప్రేక్షకుల ఇష్టం  
__________________________
   అత్యంత విలువైన మరకతమణి కోసం వెళ్లి దాన్ని ముట్టుకున్న వాళ్లందరూ ప్రాణాలు పోగొట్టుకుంటున్నట్లు తెలిసి తర్వాత ఎవరూ దాని జోలికి వెళ్లడానికి భయపడుతున్న సమయంలో ఒక చైనీయుడు అది తెచ్చిస్తే రూ10 కోట్లు ఇస్తానని ఆశ చూపిస్తాడు కానీ ఎవ్వరూ ముందుకు రారు ఐతే చిన్న చిన్న స్మగ్లింగ్ డీల్స్ అవీ చేస్తూ అప్పుల వాళ్ల బాధలు తప్పించుకోవడానికి ఏదైనా పెద్ద డీల్ చేయాలని చూస్తున్న రఘు (ఆది) తన ఫ్రెండుతో కలిసి మరకతమణిని తేవాలని నిర్ణయించుకుంటాడు కానీ అక్కడి నుంచే అతడికి ఇబ్బందులు మొదలవుతాయి అతను దయ్యాలతో సహవాసం చెయ్యాల్సి వస్తుంది వాటి సాయంతోనే మరకతమణిని తీసుకురావాల్సిన పరిస్థితి ఎదురవుతుంది మరి అతను మరకతమణిని తెచ్చాడా దయ్యాలు అతడికి ఏ విధంగా సాయపడ్డాయి ఇంతకీ ఆ మరకతమణి గుట్టేంటి అన్నది తెర మీదే చూడాలి  కథనం - విశ్లేషణ   మరకతమణి ఏ తరహా సినిమా అంటే చెప్పడం కష్టం ఒక విలువైన మణి కోసం సాగే వేట నేపథ్యంలో సాగే సినిమా కాబట్టి ముందుగా దీన్ని అడ్వంచరస్ మూవీగా భావించాలి వినోదమే ప్రధానంగా సాగుతుంది కాబట్టి ఇది కామెడీ మూవీ కూడా దయ్యాలు ఆత్మలు అంటూ హార్రర్ టచ్ కూడా ఇచ్చారు దీంతో పాటే ఫ్యాంటసీకి కూడా ఢోకా లేదు ఇందులో సస్పెన్స్ థ్రిల్ కూడా ఉన్నాయి మధ్య మధ్యలో రొమాన్స్ కూడా ట్రై చేశారు ఇలా అనేకానేక జానర్లతో ప్రేక్షకులకు బోలెడంత ఎంటర్టైన్మెంట్ ఇచ్చేద్దామని ప్రయత్నించాడు కొత్త దర్శకుడు శరవణన్ కానీ ఏ జానరూ సరిగా పండక ఇదో కలగాపులగం వంటకంలా తయారైంది అక్కడక్కడా కొన్ని నవ్వులు మినహాయిస్తే ‘మరమతమణి’లో చెప్పుకోదగ్గ విశేషాలేం లేవు  ఏ కథలోకైనా ఆత్మలు ప్రవేశించాయంటే ఇక లాజిక్ అనే మాట గురించి ఆలోచించాల్సిన పని లేదు ఐతే శరవణన్ ఈ విషయంలో ఓవర్ ద బోర్డ్ వెళ్లిపోయాడు అతడి క్రియేటివిటీ పీక్స్ కు వెళ్లిపోయింది ఒక ఆత్మ అప్పుడే మరణించిన శవంలోకి వెళ్లడం లేచి మామూలు మనిషిలా తిరగడం ఇంకొన్ని తాజా శవాల్లోకి వేరే ఆత్మల్ని పంపడం హీరోతో కలిసి మణి వేటకు వెళ్లడం ఇలా ఫాంటసీ మామూలుగా ఉండదు ఎంత లాజిక్ సంగతి వదిలేసినా మరీ ఈ స్థాయి క్రియేటివిటీని తట్టుకోవడం కష్టమే దీనికి సంబంధించిన వ్యవహారంలో కొన్ని చోట్ల కొంత కామెడీ వర్కవుటైనప్పటికీ చాలా సన్నివేశాలు సిల్లీగా అనిపిస్తాయి చాలా చోట్ల ఏంటో ఈ ఆత్మల గోల అనిపిస్తుంది  మణి కోసం వేట అనగానే చాలా థ్రిల్స్ సస్పెన్స్ ఆశిస్తాం కానీ దర్శకుడు వాటి కంటే కూడా ప్రధానంగా కామెడీ మీదే దృష్టిపెట్టాడు కథను సరదాగా నడిపించాలని ప్రయత్నించాడు ఐతే అక్కడక్కడా నవ్వుకున్నప్పటికీ కథలో ఇన్వాల్వ్ కావడం కష్టం ఒక పద్ధతంటూ లేకుండా ఇష్టానుసారం కథ వెళ్లిపోవడంతో ప్రేక్షకులకు ఆసక్తి సన్నగిల్లిపోతుంది మణి కోసం వేట అనగానే ఎక్కడికో ప్రయాణం ఎన్నో ప్రయాసలు ఎన్నో మలుపులు ఊహించుకుంటాం కానీ ఇందులో అలాంటివేం ఉండవు హీరో విరామ సమయానికి కూడా సన్నాహాల్లోనే ఉంటాడు ద్వితీయార్ధంలో కూడా ఇలాగే పుణ్యకాలం అంతా గడిచిపోతుంది చివరికి మణికి సంబంధించి ఏదో పెద్ద సస్పెన్స్ ఉంటుందనుకుంటే అదీ లేదాయె ఎప్పుడో 70లు 80ల్లో మాదిరి రొటీన్ గానే సినిమాకు ముగింపు ఇచ్చాడు దర్శకుడు క్లైమాక్స్ నిరాశ పరుస్తుంది   తమిళం నుంచి తెలుగులోకి వచ్చే కొన్ని డబ్బింగ్ సినిమాలకు నేటివిటీ ఫ్యాక్టర్ అనేది చాలా పెద్ద సమస్యగా అనిపిస్తుంది ‘మరకతమణి’ ఈ కోవలోని సినిమానే ఇలాంటి సినిమాల్ని కనీసం డబ్బింగ్ తో అయినా కొంతమేర కవర్ చేసే ప్రయత్నం చేయాలి కానీ అదే జరగలేదు ఇందులోని ప్రధాన పాత్రధారులు చాలామంది మనకు పరిచయం లేని తమిళులు వాళ్ల అవతారాలు కూడా తమిళ నేటివిటీకి తగ్గట్లుంటాయి సినిమా అంతటా కూడా తమిళ వాతావరణం కనిపిస్తుంటుంది కామెడీలోనూ తమిళ నేటివిటీ కొట్టొచ్చినట్లు కనిపిస్తుంది దీనికి తోడు డబ్బింగ్ కూడా ఏదో మొక్కుబడిగా అతకనట్లుగా చేశారు దీంతో మన ప్రేక్షకులు ‘మరకతమణి’తో కనెక్టవడం మరింత కష్టమవుతుంది తమిళ జనాలు ఈ సినిమాతో కనెక్టయ్యే అవకాశముందేమో కానీ తెలుగోళ్లకు మాత్రం కష్టమే   నటీనటులు   ఇందులో ఆది పినిశెట్టి హీరోలా కనిపించడు పాత్రధారుల్లో ఒకడిగా కనిపిస్తాడంతే స్క్రీన్ టైం ఎక్కువుందన్న మాటే కానీ రెగ్యులర్ హీరో వేషాలేమీ కనిపించవు పాత్రకు తగ్గట్లుగా చక్కగా నటించాడతను హీరోయిన్ నిక్కీ గర్లానికి డిఫరెంట్ రోల్ దక్కింది హీరోయిన్ కు ఇలాంటి పాత్రను ఊహించం ఈ క్యారెక్టర్ని కొందరు బాగా ఎంజాయ్ చేయొచ్చు ఇంకొందరికి ఇబ్బందిగా అనిపించొచ్చు హీరో హీరోయిన్ల తర్వాత ప్రధానంగా చెప్పుకోవాల్సింది మునీష్ కాంత్ రాందాస్ గురించే అచ్చమైన తమిళవాడిలా ఉండటం వల్ల తెలుగు వాళ్లు అతడితో కనెక్ట్ కావడం కొంచెం ఇబ్బంది కావచ్చు ఐతే అతను తన వంతుగా బాగా ఎంటర్టైన్ చేశాడు ఒకప్పటి విలన్ ఆనంద్ రాజ్ ఇందులో ఫన్నీ క్యారెక్టర్ చేశాడు అది ఆకట్టుకుంటుంది బ్రహ్మానందం చివర్లో వచ్చి కొంచెం వినోదం పంచాడు మిగతా పాత్రధారులందరూ కూడా బాగానే చేశారు  సాంకేతిక వర్గం   ‘మరకతమణి’కి టెక్నికల్ టీం బాగానే సపోర్ట్ ఇచ్చింది ధిబు బ్యాగ్రౌండ్ స్కోర్ సినిమా థీమ్ కు తగ్గట్లుగా బాగా కుదిరింది సినిమాలాగా బ్యాగ్రౌండ్ స్కోర్ కూడా ఎంటర్టైనింగ్ గా అనిపిస్తుంది పివిశేఖర్ కెమెరా పనితనం కూడా ఆకట్టుకుంటుంది విజువల్స్ డిఫరెంట్ గా అనిపిస్తాయి ఇప్పుడున్న ప్రమాణాలతో చూస్తే విజువల్ ఎఫెక్ట్స్ అంత గొప్పగా లేవు  డబ్బింగ్ విషయంలో శ్రద్ధ పెట్టాల్సింది చాలా హడావుడిగా కానిచ్చేసినట్లున్నారు చాలా వరకు వాయిస్ లు అతకనట్లుగా అనిపిస్తాయి దర్శకుడు శరవణన్ తొలి సినిమాతో రిస్కే చేశాడు హాలీవుడ్ సినిమాల తరహాలో రకరకాల జానర్లు మిక్స్ చేసి ఒక డిఫరెంట్ ఎంటర్టైనర్ తీసే ప్రయత్నం చేశాడు కొన్నిచోట్ల దర్శకుడి సెన్సాఫ్ హ్యూమర్ కనిపించినా ఓవరాల్ గా అతను మెప్పించలేకపోయాడు రాతలో కానీ తీతలో కానీ అతను లాజిక్ అనే విషయాన్ని పట్టించుకోలేదు  చివరగా ఈ ‘మణి’లో మెరుపులేం లేవు  
__________________________
   బాంధవి వరదరాజన్ (పూజ కెదోషి) హైదరాబాద్ లో స్థిరపడిన తమిళ అమ్మాయి ఫిజియో థెరపిస్టుగా పని చేసే ఈ అమ్మాయికి కుటుంబ సమస్యల వల్ల పెళ్లి విషయంలో ఇబ్బందులు ఎదురవుతాయి అలాంటి తరుణంలో తనకు కావాల్సిన వాడిని తనే వెతుక్కోవాలని అనుకుంటుంది అప్పుడే కార్తీక్ (హరీష్ కళ్యాణ్) క్రాంతి (సాయి రోనక్) అనే ఇద్దరబ్బాయిలు ఒకరి తర్వాత ఒకరు బాంధవికి పరిచయం అవుతారు వాళ్లిద్దరూ ఆమెను ఇష్టపడతారు బాంధవికి కూడా వాళ్లపై సదాభిప్రాయం ఏర్పడుతుంది మరి ఆ ఇద్దరిలో ఎవరు ఆమె మనసు గెలిచారు వారిలోంచి బాంధవి ఎవరిని ఎంచుకుంది అన్నది మిగతా కథ  కథనం - విశ్లేషణ   ‘కాదలి’లో హీరోలిద్దరూ అందంగా ఉన్నారు హీరోయిన్ తన నటనతో ఆకట్టుకుంటుంది సంగీతం తాజాగా ఆహ్లాదకరంగా అనిపిస్తుంది విజువల్స్ కూడా బాగున్నాయి తెరను అలా చూస్తుంటే ఒక ప్లెజెంట్ ఫీలింగ్ కలుగుతుంది ఐతే ఈ అదనపు ఆకర్షణలన్నీ ప్రేక్షకుడికి ఏమేరకు సంతృప్తినిస్తాయి ఎంతసేపు ప్రేక్షకుడిని ఒద్దికగా కూర్చోబెడతాయి ప్రేక్షకుడిని మెప్పించాల్సింది ఒప్పించాల్సింది కథాకథనాలే కదా అవే ‘కాదలి’కి పెద్ద ప్రతికూతలుగా మారాయి ముఖచిత్రంతో పాటు పేజీలు అందులోని అక్షరాలూ అందంగా ఉండి విషయం మాత్రం చాలా పేలవంగా ఉండే పుస్తకం లాగా అనిపిస్తుంది ‘కాదలి’ ఇందులో చెప్పుకోదగ్గ మలుపుల్లేవు ఆసక్తి రేకెత్తించే సన్నివేశాలూ లేవు ఫ్లాట్ గా సాగిపోయే బోరింగ్ లవ్ స్టోరీ ‘కాదలి’  అప్పుడెప్పుడో వచ్చిన ‘ప్రేమదేశం’ ఈ మధ్యే వచ్చిన ‘నాన్న నేను నా బాయ్ ఫ్రెండ్స్’ కోవలో సాగే ప్రేమకథ ‘కాదలి’ ఐతే కథ విషయంలో పోలికే తప్ప ‘ప్రేమదేశం’లో మాదిరి ప్రేమ భావనల్ని ఏ కోశానా కలిగించదు ‘కాదలి’ పోనీ ‘నాన్న నేను’ తరహాలో ఎంటర్టైన్ చేసే ప్రయత్నమూ జరగలేదు ఇందులో పెళ్లి కోసం తపిస్తున్న ఓ అమ్మాయి అనుకోకుండా పరిచయమైన ఇద్దరబ్బాయిలతో ప్రయాణం మొదలుపెడుతుంది ఆ ఇద్దరూ కూడా కారణమేమీ లేకుండా తనతో తొలి చూపులోనే ప్రేమలో పడిపోతారు ఈ అమ్మాయి కూడా చాలా మామూలుగా వాళ్లను చూసి ఇంప్రెస్ అయిపోతుంది వాళ్లను తిట్టేస్తుంది మళ్లీ ఎందుకు తిట్టానా అని బాధపడుతుంది ఆ ఇద్దరూ కూడా ఆమె తిట్టినా ఏమీ ఫీలవ్వరు ఇటు ఆ అమ్మాయి తిరిగి తిరిగి వాళ్ల దగ్గరికే వెళ్తుంది వాళ్లూ మళ్లీ మళ్లీ తన దగ్గరికే వస్తారు సినిమా అంతా ఇదే తంతు కథ ముందుకు కదలకుండా ఈ తిరుగుళ్లతోనే సాగిపోతుంది ఇద్దరు హీరోలతో హీరోయిన్ కాంబినేషన్లో వచ్చే సన్నివేశాలు ఆసక్తి రేకెత్తించవు కథలో కూడా ఎక్కడా ఎలాంటి మలుపూ లేదు  ‘రెస్పెక్ట్ హర్ ఛాయిస్’ అన్న ట్యాగ్ లైన్ చూస్తే తప్పనిసరి పరిస్థితుల్లో ఇద్దరబ్బాయిల మధ్య నలిగిపోయే అమ్మాయి సంఘర్షణ చూపించి కన్విన్సింగ్ ఆన్సర్ ఇస్తారేమో అనుకుంటాం కానీ కథను మొదలుపెట్టి నడిపించిన తీరు చూస్తే ఆ అమ్మాయి ఇద్దరబ్బాయిల జీవితాలతో ఆడుకుంటున్న ఫీలింగ్ కలుగుతుంది తప్ప పరిస్థితుల ప్రభావంతో ఆమె ఇబ్బంది పడిన భావన కలగదు విరామ సమయానికే ఎవరో ఒకరిని ఎంచుకోవాల్సిన స్థితిలో పడే హీరోయిన్ ఆ తర్వాత కూడా ఒక దశా దిశా లేకుండా ప్రవర్తిస్తుంది దీంతో తన ఛాయిస్ ఏంటో తెలుసుకోవాలన్న ఆసక్తే సన్నగిల్లిపోతుంది కథను క్లైమాక్స్ వరకు నడిపించడానికి దర్శకుడు ఏవో పిల్లర్స్ లాగా సన్నవేశాల్ని పేర్చేయడంతో ద్వితీయార్ధం ప్రేక్షకుడి సహనానికి పరీక్ష పెడుతుంది పాటలు వినడానికి బాగున్నా అసందర్భంగా వచ్చి పడటంతో అవీ ఇబ్బంది పెడతాయి క్లైమాక్స్ కూడా అంత కన్విన్సింగ్ గా ఏమీ అనిపించదు ఏదో మొక్కుబడిగా అలా ముగించేసిన ఫీలింగ్ కలుగుతుంది  ఈ రోజుల్లో జీవిత భాగస్వాముల్ని ఎంచుకోవడంలో యువతీ యువకుల ఆలోచన తీరు ఎలా ఉంటుందో చెప్పాలనే ప్రయత్నంలో దర్శకుడు ఈ కథ రాసుకున్నట్లుగా ఉంది ఇంత వరకు కంటెంపరరీగానే ఆలోచించినప్పటికీ కథలో ఎలాంటి మలుపులూ లేకపోవడం నరేషన్ మరీ నెమ్మదిగా ఉండటం వల్ల ఇది సగటు ముక్కోణపు కథలా తయారైంది ప్రోమోస్ లో ఉన్న తాజాదనం కథాకథనాల్లో లేదు సినిమాలో ప్రత్యేకంగా చెప్పుకోదగ్గ ప్రేక్షకుల్లో ఉత్తేజం కలిగించే సన్నివేశాల కోసం వెతుక్కోవాల్సిందే కథ ఎలా సాగుతుందని ముందే స్పష్టంగా తెలిసిపోతుంటే ఇక ఆసక్తి ఏముంటుంది ప్రేమకథలో ఫీల్ లేకపోవడం వినోదానికి ఆస్కారం లేకపోవడంతో ‘కాదలి’ ప్రేక్షకుడి సహనానికి పరీక్ష పెడుతుంది ఆరంభంలో చెప్పుకున్న అదనపు ఆకర్షణలు తప్పితే ‘కాదలి’లో చెప్పుకోదగ్గ విశేషాలేం లేవు  నటీనటులు   కథకు కేంద్ర బిందువైన పాత్రలో పూజ కెదోషి బాగానే చేసింది కొత్త అమ్మాయి అయినా కాన్ఫిడెంట్ గా నటించింది ఆమె హావభావాలు ఆకట్టుకుంటాయి ఐతే నటనలో ఆమె నిలకడ కొనసాగించలేకపోయింది ఐతే ఈ విషయంలో నిరాశ తప్పదు పూజ చాలా యావరేజ్ గా అనిపిస్తుంది హీరోలిద్దరూ అందంగా ఉన్నారు ఆ విషయంలో ఒకరితో ఒకరు పోటీ పడ్డారు హీరోయిన్ని డామినేట్ చేశారు ఐతే నటనలో మాత్రం ఇద్దరూ అంతంతమాత్రమే ఇద్దరూ చాలా మెరుగ్వాలి హీరో ఫ్రెండు పాత్రలో సుదర్శన్ అక్కడక్కడా కొంచెం నవ్వించాడు భాను భద్రం ఓకే  సాంకేతిక వర్గం   ‘కాదలి’కి టెక్నికల్ సపోర్ట్ బాగానే దక్కింది పవన్-ప్రసూన్-శ్యామ్ సంగీతం సినిమాకు ప్లస్ పాటలు నేపథ్య సంగీతం తాజాగా అనిపిస్తాయి సినిమాలో ఫీల్ గుడ్ ఫ్యాక్టర్ తెచ్చే ప్రయత్నం చేశారు సంగీత దర్శకులు శేఖర్ విజోసెఫ్ ఛాయాగ్రహణం కూడా బాగుంది విజువల్ గా ఒక డిఫరెంట్ మూవీ చూస్తున్న భావన కలిగించే ప్రయత్నం చేశాడు నిర్మాణ విలువలు బాగున్నాయి ఎటొచ్చీ దర్శకుడు పట్టాభినే నిరాశ పరిచాడు అతను ఎంచుకున్న కథ కొత్తది కాదు దాన్ని ప్రెజెంట్ చేసిన తీరులోనూ కొత్తదనం లేదు ఆసక్తికరమైన సన్నివేశాలూ లేవు చెప్పుకోదగ్గ మలుపులూ లేవు పైగా నరేషన్ డెడ్ స్లో కావడంతో ‘కాదలి’ని ప్రేక్షకులకు చేరువ చేయలేకపోయాడు పట్టాభి  చివరగా భారమైన ‘కాదలి’  
__________________________
   లేడీస్ టైలర్ గా గొప్ప పేరు సంపాదించిన సుందరం కొడుకు గోపాళం (సుమంత్ అశ్విన్) తండ్రి వారసత్వాన్ని కొనసాగిస్తూ కుట్టు మిషన్ నే నమ్ముకుంటాడు ఐతే తండ్రిలా పల్లెటూరికి పరిమితం అయిపోకుండా టౌన్లో షాప్ పెట్టుకుని ‘ఫ్యాషన్ డిజైనర్’గా పేరు సంపాదించేయాలని అతడికి ఆశ ఐతే అందుకు కావాల్సిన పెట్టుబడి లేకపోవడంతో డబ్బున్న అమ్మాయిని పెళ్లి చేసుకుని తన కోరిక నెరవేర్చుకోవాలనుకుంటాడు ఆ ప్రయత్నంలో భాగంగా ముందుగా గేదెల రాణి (మానస)ను ముగ్గులోకి దించే ప్రయత్నం చేస్తాడు ఆ తర్వాత ఆమె కంటే ఎక్కువ ఆస్తి ఉందని అమ్ములు (మనాలి)పై కన్నేస్తాడు ఆపై తనకంటే ఎక్కువ ధనవంతురాలైన మహాలక్ష్మి (అనీషా)పై అతడి దృష్టి మళ్లుతుంది మరి ఈ ముగ్గురితో సాగించిన ప్రేమ లీలల వల్ల గోపాళం ఎలాంటి పరిస్థితుల్ని ఎదుర్కొన్నాడు చివరికి అతడి జీవితం ఎవరితో ముడిపడింది అన్నది మిగతా కథ  కథనం - విశ్లేషణ   ‘ఫ్యాషన్ డిజైనర్’లో హీరో ముగ్గురమ్మాయిలతో ప్రేమాయణం నడిపిస్తాడు అందులో శాంపిల్ కింద తొలి ప్రేమ కథ గురించి చెప్పుకుందాం అనగనగా గేదెల రాణి అనే అమ్మాయిని వల్లో పడేద్దామని హీరో బయల్దేరి తన వెంట లేజర్ లైట్ పాయింటర్ పట్టుకెళ్తాడు అలా వెళ్లినవాడు ఆ అమ్మాయి స్నానం చేస్తున్న చోటికి వెళ్లి చాటు నుంచి తన మీద లైట్ వేయడం మొదలుపెడతాడు అప్పటికి ఆ రాణితో ఈ గోపాళానికి పరిచయం ఉన్నట్లు కూడా ఏమీ చూపించరు అసలు తన మీదికి లైట్ వేస్తున్నదెవరో కూడా రాణికి తెలియదు తాను స్నానం చేస్తుంటే ఎవరో లైట్ వేస్తుంటే ఏ అమ్మాయి అయినా ఏం చేస్తుంది కంగారు పడుతుంది బట్టలు కప్పుకోవడానికి ప్రయత్నిస్తుంది కదా కానీ ఈ రాణి మాత్రం ఆ లైటుతో ఆడుకోవడం మొదలుపెడుతుంది సిగ్గు ఒలకబోస్తుంది  ఇక్కడ సీన్ కట్ చేసి తర్వాతి సీన్లోకి వెళ్తే తన గేదెతో వేరే గేదెలకు క్రాసింగ్ చేయించడం అలవాటైన రాణి తన కోసం హీరో రాగానే ఎగిరి అతడి మెడ మీద కూర్చుని తన కామోద్రేకాన్ని చాటుతుంది ఇక హీరో ఆమెతో చేసే రొమాన్స్ గురించి కూడా కొంచెం చెప్పుకోవాలి ఆమెను ఎగిరి ఎగిరి తన్నడం చెట్టెక్కి తన మీద కొబ్బరి కాయలు పడేయడం ఇసుక బస్తాలు వేయడం లాంటివి చేస్తుంటాడు దీన్ని ఏ తరహా రొమాన్స్ అనుకోవాలో వంశీ గారే చెప్పాలి ఇవి చాలదన్నట్లు ఓ పాటలో అమ్మాయి పిల్లాడిని కంటున్నట్లు చూపించి శృంగార సమయంలో వచ్చే కామోద్రేకాలకు సంబంధించిన శబ్దాల్ని వినిపించిన విన్యాసాల్ని కూడా ‘ఫ్యాషన్ డిజైనర్’లో చూడొచ్చు ‘లేడీస్ టైలర్’లో శృంగారం మోతాదు కొంచెం ఎక్కువే కానీ అదీ మరీ శ్రుతి మించలేదు కథను మింగేయలేదు ఆ సినిమా దాని వల్లే ఆడేయలేదు కూడా అంతకుమించిన చక్కటి వినోదం విశేషాలు అందులో చాలా ఉన్నాయి కానీ ‘ఫ్యాషన్ డిజైనర్’లో వినోదం పాళ్లు బాగా తగ్గాయి పైన చెప్పుకున్న మోటు సరసమే ఎక్కువైపోయింది  అందమైన గోదారి-కోనసీమ లొకేషన్లు వాటిని ఒడిసిపట్టిన కెమెరా కంటికి ఆనందాన్నిచ్చినా పాటలు వీనుల విందుగా అనిపించినా  అక్కడక్కడా కొన్ని కామెడీ జోకులు పేలినా అవి ‘ఫ్యాషన్ డిజైనర్’కు అదనపు ఆకర్షణలు మాత్రమే అయ్యాయి సినిమాకు అత్యంత కీలకమైన కథాకథనాల విషయంలో మాత్రం నిరాశే ‘లేడీస్’ టైలర్లో ఉన్నటువంటి జీవమున్న పాత్రలు ఇందులో కనిపించవు నటీనటుల సంగతి సరేసరి సుందరానికి గోపాళం తూగడు బట్టల సత్యంను చూసిన కళ్లకు పండు గాడు ఆనడు హీరోయిన్ల సంగతీ అంతే ‘లేడీస్ టైలర్’లో మాదిరి ఇందులో సన్నివేశాల్లో కామెడీలోనూ సహజత్వం కనిపించలేదు కథాకథనాలు దాదాపుగా ‘లేడీస్ టైలర్’ లైన్లో సాగినప్పటికీ ఇక్కడ ఎమోషనల్ కనెక్ట్ అన్నది పూర్తిగా మిస్సవుతుంది  గత కొన్నేళ్లుగా వంశీ సినిమాలు గమనిస్తే కామెడీ అంతా ఒకే తరహాలో సాగిపోతున్న సంగతి అర్థమవుతుంది ఒక క్యారెక్టర్ వచి ఏదో చెప్పాలని ప్రయత్నించడం వాక్యం పూర్తి చేయకముందే మరో పాత్ర అందుకుని ఏదేదో వాగడం ఒక పాత్ర ఇంకో పాత్ర చెంప చెల్లుమనిపించడం విసిరి కొడితే ఎక్కడో పడటం మధ్య మధ్యలో చిత్రమైన సౌండ్లు అరుపులు ఇదీ వంశీ కామెడీ సాగుతున్న తీరు ఏదో ఒక సినిమా రెండు సినిమాలైతే ఓకే కానీ ప్రతి సినిమాలోనూ ఇదే తరహా కామెడీ అంటే ప్రేక్షకులకు విసుగెత్తదా ‘ఫ్యాషన్ డిజైనర్’ విషయంలోనూ అదే జరిగింది కృష్ణభగవాన్ కనిపించినపుడల్లా కొన్ని జోకులతో నవ్వించినా మిగతా పాత్రలు పెద్దగా ఎంటర్టైన్ చేయలేకపోయాయి కామెడీ అనుకున్న స్థాయిలో వర్కవుట్ కాలేదు  కామెడీ సంగతి వదిలేసి రొమాన్స్ విషయానికి వస్తే హీరో ఇలా వెళ్లడం అవతల అమ్మాయి వెంటనే ఇతడికి పడిపోవడం పాటలేసుకోవడం ఇలా అంతా పైపైన వెంటవెంటనే జరిగిపోతుంది తప్ప ఏ ప్రేమకథనూ ‘బిల్డ్’ చేసే ప్రయత్నం చేయలేదు వాళ్లు ఇంప్రెస్ కావడానికి సరైన కారణాలే కనిపించవు ఇక ముగ్గురినీ ముగ్గులోకి దించాక దోబూచులాటలు మామూలే ఇలాంటి వ్యవహారాలు ఇంతకుముందు చాలానే చూశాం హీరోయిన్ల అందాలు వాళ్లతో హీరో రొమాన్స్ పాటలు కుర్రకారును బాగానే ఆకట్టుకుంటాయి కానీ హీరోయిన్లతో రొమాంటిక్ ట్రాక్ ఏది కూడా ‘ఫీల్’ అయితే ఇవ్వదు వీటిలో లవ్ కంటే కూడా వేరే భావనలే ఎక్కువగా ఉంటాయి ఇక చివర్లో సినిమా సీరియస్ టర్న్ తీసుకున్నాక కూడా ‘ఫ్యాషన్ డిజైనర్’ ప్రేక్షకుల్లో పెద్దగా ఎమోషన్ తీసుకురాదు క్లైమాక్స్ కూడా మామూలే సినిమా ముగిశాక వచ్చే కామెడీ మెరుపులు కొంత నయమనిపిస్తాయి అలాంటివి సినిమాలో మరిన్ని ఉంటే బావుండేది ‘ఫ్యాషన్ డిజైనర్’ను మామూలుగా చూస్తేనే కష్టం అంటే ‘లేడీస్ టైలర్’తో పోల్చుకుంటే మాత్రం ఇక చెప్పనక్కర్లేదు ‘లేడీస్ టైలర్’ను ఓ మధుర జ్ఞాపకంగా మిగుల్చుకున్న సినీ ప్రియులకు ‘ఫ్యాషన్ డిజైనర్’ టేస్ట్ లెస్ గా అనిపిస్తుంది  నటీనటులు   సుమంత్ అశ్విన్ ‘ఫ్యాషన్ డిజైనర్’ పాత్రకు అంత బాగా ఏమీ సూటవ్వలేదు తన వంతుగా ఏదో ప్రయత్నించినప్పటికీ ఈ క్యారెక్టర్ని నిలబెట్టలేకపోయాడు సుమంత్ హీరోయిన్లందరూ సోసోగా అనిపిస్తారు ఉన్నంతలో అనీషా ఆంబ్రోసే బెటర్ ఐతే ఆమెకు సరైన మేకప్ వేయలేదు మనాలి రాథోడ్ మానసలను చాలా సెక్సీగా చూపించాడు దర్శకుడు నటన పరంగా వీళ్ల గురించి ప్రత్యేకంగా చెప్పుకునేదేం లేదు హీరో ఫ్రెండు పాత్రలో చేసిన కుర్రాడు పర్వాలేదు కృష్ణభగవాన్ నవ్వించాడు గవర్రాజు పాత్రలో చేసిన వంశీ నక్కంటి నటన వాయిస్ బాగున్నప్పటికీ ఆ క్యారెక్టర్ కూడా తేలిపోయింది మిగతా వాళ్లంతా మామూలే  సాంకేతిక వర్గం   మణిశర్మ సంగీతం ‘ఫ్యాషన్ డిజైనర్’కు ప్రధాన ఆకర్షణ పాటలన్నీ వినసొంపుగా ఉన్నాయి వాటి చిత్రీకరణ కూడా బాగుంది ఐతే ఒక్క మేఘాల్లో తేలిపోతున్నా పాట మాత్రం ప్రేక్షకులకు చిత్ర విచిత్రమైన అనుభూతుల్ని మిగులుస్తుంది ఈ పాట చిత్రీకరణ విషయంలో వంశీ చూపించిన ‘క్రియేటివిటీ’ గురించి ఇక్కడ మాట్లాడలేం దాన్ని తెరమీదే చూడాలి కెమెరామన్ నగేష్ బానెల్ తన పనితనం చూపించాడు గోదావరి కోన సీమ అందాల్ని చక్కగా చూపించాడు వంశీ టేస్టుకు తగ్గట్లు అతను పని చేశాడు నిర్మాణ విలువలు ఓకే వంశీ గత సినిమాల కంటే చాలా బెటర్ గా కనిపిస్తుంది ‘ఫ్యాషన్ డిజైనర్’ వంశీ కోరిందల్లా సమకూర్చి ఆయనకు పూర్తి స్వేచ్ఛ ఇచ్చినట్లే ఉన్నాడు నిర్మాత మధుర శ్రీధర్ ఐతే వంశీనే ఈ అవకాశాన్ని సద్వినియోగం చేసుకోలేకపోయాడు ఈ రోజుల్లోనూ ఎంతో అందంగా సహజత్వంతో కథలు రాసే వంశీ తన సినిమాల విషయానికి వచ్చే సరికి ఆ పనితనం చూపించలేకపోతుండటం ఆశ్చర్యం కలిగించే విషయం ఆయన ఒక మూసలో సాగిపోతున్నారు ‘ఫ్యాషన్ డిజైనర్’కు వచ్చేసరికి అంతా మార్చేశానని ఇది పూర్తి భిన్నంగా ఉంటుందని అని వంశీ అన్నాడు కానీ సినిమా చూస్తే మాత్రం ఆయన గత కొన్నేళ్లలో తీసిన సినిమాలకు భిన్నంగా ఏమీ అనిపించదు  చివరగా ఫ్యాషన్ డిజైనర్ తండ్రికి తగని తనయుడు!  
__________________________
   గౌతమ్ (రాజ్ తరుణ్) పుట్టుకతోనే అంధుడు అతను ఓ ఆశ్రమంలో తన లాంటి అంధులైన చిన్నారులతో కలిసి పెరుగుతాడు పెద్దవాడయ్యాక రేడియో జాకీగా మారిన గౌతమ్ నేత్ర (హెబ్బా పటేల్) అనే కళ్ల డాక్టర్ని ప్రేమిస్తాడు ఆమె కూడా అతణ్ని ప్రేమిస్తుంది నేత్ర వల్లే గౌతమ్ కు కళ్లు కూడా వస్తాయి కానీ కళ్లొచ్చాయని సంబర పడే లోపు అతడికో చిత్రమైన సమస్య ఎదురవుతుంది గౌతమ్ కు ఎవరి కళ్లయితే పెట్టారో ఆ వ్యక్తి ఆత్మగా మారి అతడిని వెంటాడటం మొదలుపెడతాడు ఆ ఆత్మ కోరిక మేరకు గౌతమ్ హత్యలు కూడా చేయాల్సి వస్తుంది ఇంతకీ ఆ ఆత్మ నేపథ్యమేంటి గౌతమ్ ఎవరెవరిని చంపాడు ఈ హత్యల వల్ల అతడికి వచ్చిన ఇబ్బందులేంటి చివరికి అతడి జీవితం ఎలాంటి మలుపులు తిరిగింది అన్నది తెరమీదే చూడాలి  కథనం - విశ్లేషణ   కథను ఏదోలా ఆరంభించి ఏదేదో చూపించి చివర్లో ఒక ట్విస్టు ఇచ్చి ‘‘తూచ్ ఇప్పటిదాకా మీరు చూసిందంతా అబద్ధం’’ అంటే ప్రేక్షకుడికి మామూలుగా చిర్రెత్తుకొస్తుంది ఐతే ‘డార్లింగ్’ లాంటి సినిమాలు మాత్రం ఇందుకు మినహాయింపు ఆ సినిమాలో దర్శకుడు తమను ఫూల్ చేసినప్పటికీ ప్రేక్షకులు మన్నించారు అంతకుముందు జరిగింది ఇల్లాజికల్ గా అనిపించినప్పటికీ ప్రేక్షకుడు దాని గురించి ఎక్కువగా పట్టించుకోకపోవడానికి కారణం ‘కన్విన్సింగ్’గా అనిపించే కథనమే ప్రేక్షకుడిని మాయ చేసే ఎంటర్టైన్మెంటే ఐతే ఇలాంటి ‘అబద్ధపు’ కథతోనే తెరకెక్కిన ‘అంధగాడు’ ప్రేక్షకుడిని కన్విన్స్ చేయలేకపోయింది చివర్లో వచ్చే ట్విస్టు థ్రిల్ చేయకపోయగా ప్రేక్షకుడు అఫెండ్ అయ్యేలా చేస్తుంది ప్రేక్షకుడికి అసలేమాత్రం ఆసక్తి రేకెత్తించని ఒక ఎపిసోడ్ నడిపించి చివరికి ఇదంతా ఒక ‘అబద్ధం’ అని చెబుతూ ఇచ్చిన ట్విస్టు తేలిపోయింది ‘అంధగాడు’లో  ఒక రచయిత దర్శకుడిగా మారుతున్నాడంటే ఒక బలమైన కథను ఆశిస్తాం కానీ తెలుగులో చాలా సినిమాలకు రచయితగా పని చేసి తొలిసారి మెగా ఫోన్ పట్టిన వెలిగొండ శ్రీనివాస్ ఈ విషయంలో పూర్తిగా నిరాశ పరిచాడు అతను చాలా మామూలు కథను ఎంచుకున్నాడు ట్విస్టుల మీద కథలు నడిపించే ట్రెండ్ ఎప్పుడో ముగిసిపోయిందన్న సంగతి మరిచిపోయి దాన్నే నమ్మకుని కథను అల్లుకున్న శ్రీనివాస్ కథనంలోనూ ఏ ప్రత్యేకతా చూపించకపోవడంతో ‘అంధగాడు’ చాలా మామూలు సినిమాగా మిగిలిపోయింది హీరోను మామూలు వాడిలా తన ప్రమేయం లేకుండా హత్యలు చేస్తున్నట్లు చూపించి చివర్లో అతడిలోని మరో కోణాన్ని చూపిస్తూ ట్విస్టు ఇవ్వడం అన్నది ఔట్ డేట్ అయిపోయిన వ్యవహారం  మామూలుగా స్టార్ హీరోల కోసం ఇలాంటి ప్లాట్ ఎంచుకుంటూ ఉంటారు ఐతే స్టార్ హీరోలు సైతం వాడి వాడి అరిగిపోయిన ఈ ప్లాట్ ను రాజ్ తరుణ్ కోసం ఎంచుకోవడమే పెద్ద మైనస్ సాఫ్ట్ క్యారెక్టర్లు చేసే రాజ్ తరుణ్ మాస్ హీరోలా మారిపోయి విలన్లను ఇరగదీసేస్తుంటే పగ కోసం రగిలిపోతుంటే చూడ్డానికే ఏదోలా అనిపిస్తుంది చివర్లో దర్శకుడు ఇచ్చిన థ్రిల్ ఫీలవకపోవడానికి ఇది కూడా ఓ కారణం ముందు హీరో హీరోయిన్ల మధ్య లవ్ ట్రాక్ తో సినిమాను మొదలుపెట్టడం ఆపై ఇంటర్వెల్ ముంగిట ట్విస్టుతో కథ సీరియస్ టర్న్ తీసుకోవడం ప్రి క్లైమాక్సులో మళ్లీ ఇంకో ట్విస్ట్ ఒక ఫ్లాష్ బ్యాక్ చివరికి విలన్ పై హీరో ప్రతీకారంతో కథ సుఖాంతం ఇలా ‘అంధగాడు’ అరిగిపోయిన కమర్షియల్ ఫార్మాట్లో సాగిపోతుంది ప్రథమార్ధంలో కొంచెం ఎంటర్టైన్మెంట్ పార్ట్ మినహాయిస్తే ఇందులో ఎంగేజ్ చేసే అంశాలేమీ లేవు  ఈ సినిమాకు అసలు ‘అంధగాడు’ అనే టైటిల్ ఎందుకు పెట్టారన్నదే అర్థం కాదు అందులో లాజిక్ ఏమీ లేదు సినిమాలో చాలా సన్నివేశాలు కూడా ఇలాగే ఇల్లాజికల్ గా అనిపిస్తాయి హీరోయిన్ ఒక కళ్ల డాక్టర్ అలాంటమ్మాయి దగ్గర తాను అంధుడిని కాదు అని మేనేజ్ చేస్తూ ఆమెను ప్రేమలోకి దింపుతాడు హీరో ఇక కళ్లు లేకపోయినా హీరోయిన్ తన దరిదాపుల్లోకి రాగానే పట్టేసే హీరో తనకు కళ్లొచ్చాక అదే అమ్మాయి వచ్చి తాను మూగ అని అంటూ తన చుట్టూ తిరుగుతుంటే గుర్తు పట్టడు ప్రేక్షకులు ఎంత ఉదార స్వభావులైనప్పటికీ మరీ ఇంత సిల్లీగా కథను నడిపిస్తే ఎలా ఎంత ఇల్లాజికల్ గా సాగినప్పటికీ కాస్తో కూస్తో ఎంటర్టైన్మెంట్ ఉండటంతో ఈ ట్రాకే పర్వాలేదనిపిస్తుంది సత్య సుదర్శన్ ల కాంబినేషన్లో వచ్చే సన్నివేశాల్లో కొన్ని నవ్వులు పండటంతో ప్రథమార్ధం ఓ మోస్తరుగా సాగిపోతుంది కానీ ఇంటర్వెల్ ముందు వచ్చే ట్విస్టుతోనే కథనం ట్రాక్ తప్పుతుంది  రాజేంద్ర ప్రసాద్ చేసిన దయ్యం పాత్ర ప్రవేశంతో ప్రేక్షకులు థ్రిల్లవడం మాటేమో కానీ ఈ ఎపిసోడ్ మొత్తం ప్రేక్షకుల్ని బాగా విసిగిస్తుంది పైగా ముందుకెళ్లాక ఈ ట్రాక్ మొత్తం ట్రాష్ అనడంతో ప్రేక్షకుడికి చిర్రెత్తుకొస్తుంది సినిమాను సరదాగా నడిపించాలనే ఉద్దేశంతో కథలోనూ సీరియస్ నెస్ లేకుండా చేశాడు దర్శకుడు దీంతో చివర్లో వచ్చే ట్విస్టు కూడా కూడా తేలిపోయింది ప్రథమార్ధంలో లాగా రెండో అర్ధంలో కామెడీ అయినా వర్కవుట్ అయి ఉంటే ఓకే అనుకోవచ్చు కానీ అదీ లేకపోయింది పాటలు కూడా సందర్భోచితంగా కాకుండా ఇప్పుడు పాట రావాల్సిన టైం అయింది అన్నట్లు వచ్చి పడటంతో ప్రేక్షకుడు మరింతగా డిస్కనెక్ట్ అయిపోతాడు ద్వితీయార్ధం తలా తోకా లేకుండా సాగుతూ విసిగించడంతో ముగింపు కోసం ఎదురు చూడటమే మిగులుతుంది ఓవరాల్ గా ‘అంధగాడు’ ప్రేక్షకులకు ఏ రకంగానూ ప్రత్యేకమైన అనుభూతిని మిగల్చడు  నటీనటులు   రాజ్ తరుణ్ సినిమా ఆరంభంలో ఓకే అనిపిస్తాడు కానీ చివరికి వచ్చేసరికి ఆ పాత్రకు సూటవ్వలేదన్న ఫీలింగ్ కలుగుతుంది ఎంటర్టైన్మెంట్ వరకు అంటే ఓకే కానీ పగా పత్రీకారాలు ఫైట్లు అనేసరికి రాజ్ తరుణ్ తో ఇబ్బంది వచ్చేసింది ఇలాంటి పాత్ర కోసం రాజ్ తరుణ్ ను ఎంచుకోవడమే పొరబాటు అనిపిస్తుంది కామెడీ సీన్లలో ఈజీగా చేసుకెళ్లిపోయిన రాజ్ మిగతా చోట్ల ఇబ్బంది పడ్డాడు ఈ మధ్య తన సినిమాలన్నీ కూడా కథా బలం లేకుండా పైపై హంగులతో సోసోగా సాగిపోతున్న విషయాన్ని రాజ్ తరుణ్ గుర్తిస్తున్నాడో లేదో కొంచెం అతను అప్రమత్తమైతే మంచిది హెబ్బా పటేల్ ఎప్పుడూ చేసేదే చేసింది ఆమె హావభావాల్లో ఏమాత్రం మార్పు లేదు ఎప్పట్లాగే పాటల్లో గ్లామర్ షో చేసింది అక్కడ కూడా ఆమెను చూస్తుంటే ఒక మొనాటనీ కనిపిస్తుంది ఆ డ్రెస్సులు  ఆ బాడీ లాంగ్వేజ్ ఆ పరుగు ఆ ఎక్స్ ప్రెషన్స్ గత సినిమాల్నే తలపిస్తాయి రాజా రవీంద్ర మెయిన్ విలన్ స్థాయికి సరిపోలేదు ఆ పాత్ర కూడా ఏమంత ప్రత్యేకంగా లేదు రాజేంద్ర ప్రసాద్ ను మరీ తేల్చేశారు ఆయన ఇలాంటి పాత్ర ఎలా ఒప్పుకున్నారో అనిపిస్తుంది షాయాజి షిండే అశిష్ విద్యార్థి కూడా ప్రత్యేకంగా ఏమీ చేయలేదు సత్య సుదర్శన్ తమదైన శైలిలో కొంతమేర ఎంటర్టైన్ చేశారు పరుచూరి వెంకటేశ్వరరావు తనకు సరిపోయే పాత్రలో మెప్పించారు  సాంకేతికవర్గం   శేఖర్ చంద్ర సంగీతం సోసోగా అనిపిస్తుంది ‘దెబ్బకు పోయే పోయే’ పాట ఒక్కటి ప్రత్యేకంగా అనిపిస్తుంది ఆ పాట చిత్రీకరణ కూడా బాగుంది మిగతా పాటలు ఏదో అలా అలా సాగిపోతాయి శేఖర్ నేపథ్య సంగీతం మామూలుగా అనిపిస్తుంది కొన్ని చోట్ల లౌడ్ నెస్ మరీ ఎక్కువైంది కెమెరామన్ రాజశేఖర్ తన ప్రత్యేకతను చూపించే అవకాశం స్క్రిప్టు ఇవ్వలేదు నిర్మాణ విలువలు ఓకే వెలిగొండ శ్రీనివాస్ కు రచయితగా ఎంతో అనుభవమున్నప్పటికీ దర్శకుడిగా తన తొలి సినిమాకు స్క్రిప్టు విషయంలో పెద్దగా కసరత్తు చేసినట్లు అనిపించదు ఏదో పైపైన హడావుడిగా నడిపించేయడమే తప్ప ఇందులో బలమైన కథ కానీ ఆసక్తి రేకెత్తించే కథనం కానీ లేకపోయాయి కొన్ని చోట్ల కామెడీ వర్కవుట్ చేసినప్పటికీ ఇంకే ప్రత్యేకతా చూపించలేకపోయాడు వెలిగొండ శ్రీనివాస్ దర్శకుడిగా అతను నిరాశ పరిచాడు  చివరగా అంధగాడు ఆకట్టుకోడు  
__________________________
   ఆనంద్ (రాహుల్) పిజ్జా డెలివరీ బాయ్ గా పని చేసే కుర్రాడు అతడికి ఛైత్ర (మహిమ)తో పరిచయమై అది ప్రేమగా మారుతుంది ఇలాంటి సమయంలో ఛైత్ర అనుకోకుండా ఓ సమస్యలో చిక్కుకుంటుంది ఆ సమస్యను పరిష్కరించబోయి రాహుల్ పోలీసులకు చిక్కుతాడు రాహుల్ కోసమని వెళ్లి ఛైత్ర కూడా పోలీసుల బారిన పడుతుంది ఇంతకీ ఛైత్రకు ఎదురైన సమస్య ఏంటి పోలీసుల వల్ల ఛైత్ర ఆనంద్ ఎలాంటి ఇబ్బంది ఎదుర్కొన్నారు వాళ్ల జీవితాలు ఎలాంటి మలుపులు తిరిగాయి చివరికి ఛైత్ర కోసం రాహుల్ ఏం చేశాడు అన్నది తెరమీదే చూసి తెలుసుకోవాలి  కథనం - విశ్లేషణ   కొన్ని సినిమాలు బాగున్నట్లు అనిపిస్తాయి కొన్ని సినిమాలు బాలేదనిపిస్తాయి కానీ బావున్నట్లే అనిపించి అంతలోనే బాలేదనిపిస్తూ మళ్లీ బాగుందనిపిస్తూ చివరికి ఎటూ కాని ఒక మిశ్రమ అనుభూతిని కలిగించే సినిమాలు కొన్ని ఉంటాయి ‘వెంకటాపురం’ ఆ కోవకే చెందుతుంది ఈ థ్రిల్లర్లో కథాంశం ఓకే అనిపిస్తుంది థ్రిల్లర్ సినిమాలకు కీలకమైన సస్పెన్స్ ఫ్యాక్టర్ ను బాగానే డీల్ చేశారు స్క్రీన్ ప్లే కూడా భిన్నంగా ప్రయత్నించారు కానీ దర్శకుడి అనుభవ లేమి కారణంగా కథను చెప్పడంలో తలెత్తిన గందరగోళం నిలకడ లేకుండా ఎత్తు పల్లాలతో సాగే కథనం కొన్ని జవాబుల్లేని ప్రశ్నలు లాజిక్ లేని సీన్స్ అంతా కలిసి చివరికి ‘వెంకటాపురం’ ఒక మిశ్రమానుభూతి కలిగిస్తుంది  ఏదో కొత్తగా చెయ్యాలి సిన్సియర్ గా ఒక కథను చెప్పాలి అని కొత్త దర్శకుడు వేణు మడికంటి చేసిన ప్రయత్నం అభినందనీయమే కాకపోతే ఇంకా మెరుగ్గా తీర్చిదిద్దడానికి అవకాశం ఉండి కూడా సరైన కసరత్తు చేయకుండా హడావుడిగా పని కానిచ్చేసినట్లుగా అనిపిస్తుంది ‘వెంకటాపురం’ చూస్తుంటే కొన్ని చోట్ల మంచి పనితనం ఇంటెన్సిటీ చూపించిన దర్శకుడు కొన్ని చోట్ల మరీ సిల్లీ తప్పులు చేయడంతో అవి పంటి కింద రాళ్లలా తగులుతుంటాయి ఆ పంటి కింద రాళ్లలో ఒకదాని గురించి కొంచెం మాట్లాడుకుందాం  హీరో కత్తి తీసుకుని ముగ్గుర్ని చంపుదామని బీచ్ కు వెళ్తాడు వాళ్ల కోసం కాచుకుని ఉంటాడు అతనేమీ బండ చాటున దాక్కుని ఉన్నట్లు కనిపించడు ఎదురుగా ఏరియా ఓపెన్ గానే ఉంటుంది కానీ అవతల అలికిడి కాగానే తాను ఎదురు చూసిన వాళ్లు వచ్చేశారనుకుని కళ్లు మూసుకుని కత్తి విసురుతాడు ఒకరికి ముగ్గుర్ని చంపాలని వచ్చి తన ముందుకొచ్చింది ఎవరో కూడా చూడకుండా కళ్లు మూసుకుని అలా కత్తి విసరడంలో లాజిక్ ఏంటో అర్థం కాదు సినిమాకు అత్యంత కీలకమైన సన్నివేశాన్ని మలిచిన తీరిది కథను ఆసక్తికరంగా ఆరంభించి సస్పెన్స్ ఫ్యాక్టర్ ను అలాగే నిలిపి ఉంచి చివరిదాకా ప్రేక్షకుడిని గెస్సింగ్ లో ఉంచి సర్ప్రైజ్ చేయడంలో విజయవంతమైన దర్శకుడు అక్కడక్కడా చేసిన ఇలాంటి తప్పిదాల వల్ల ‘వెంకటాపురం’ ఆశించిన మేర ప్రేక్షకుల్ని ఆకట్టుకోలేకపోయింది  ముందే చెప్పినట్లు ‘వెంకటాపురం’ కథను ఆరంభించిన తీరు ఆసక్తి రేకెత్తిస్తుంది తొలి పావుగంటలో సన్నివేశాలు ప్రేక్షకుడిని సీరియస్ గా కథలో ఇన్వాల్వ్ అయ్యేలా చేస్తాయి  కానీ అంతలోనే ఏమాత్రం ఆసక్తి రేకెత్తించకుండా సాగే సాదాసీదా ఫ్లాష్ బ్యాక్ ఎపిసోడ్ వచ్చి ప్రేక్షకుల మూడ్ ను డిస్టర్బ్ చేస్తుంది ద్వితీయార్ధంలో రివెంజ్ ట్రాక్ లో ఇంటెన్సిటీ చూపించే ప్రయత్నం చేసిన దర్శకుడు ముందు హీరో హీరోయిన్ల మధ్య ప్రేమబంధాన్ని బలంగా చూపించాల్సిన ఆవశ్యకతను గుర్తించలేదు సిల్లీ సిల్లీ సన్నివేశాలతో ఈ ట్రాక్ తేలిపోయేలా చేశాడు ఐతే ఫ్లాష్ బ్యాక్ అయ్యాక ఇంటర్వెల్ దగ్గర మళ్లీ కథనం ట్రాక్ ఎక్కుతుంది కొన్ని సన్నివేశాల్లో పాత్రలు స్పందించే తీరు జవాబు లేని కొన్ని ప్రశ్నలు ప్రేక్షకుడిని తికమక పెట్టినప్పటికీ ద్వితీయార్ధం చాలా వరకు ప్రేక్షకుడిని ఎంగేజ్ చేస్తుంది ప్రి క్లైమాక్స్ క్లైమాక్స్ ఉత్కంఠ రేకెత్తిస్తాయి  థ్రిల్లర్ సినిమాలంటే కొంచెం ఇంటలిజెంట్ గా కన్విన్సింగ్ గా ఉండాలని ప్రేక్షకుడి బుర్రకు పరీక్ష పెట్టాలని ఆశిస్తాం ఐతే ‘వెంకటాపురం’లో కొన్ని సీన్స్ ఈ కోవలోనే సాగినప్పటికీ కొన్ని సీన్స్ మాత్రం మరీ పేలవంగా అనిపిస్తాయి తనకు జరిగిన అన్యాయానికి తన తల్లిదండ్రుల్ని పోగొట్టుకున్నట్లుగా చెబుతుంది హీరోయిన్ అసలు ఆమె తల్లిదండ్రులు ఏమయ్యారో తెలుసుకోవాలని ప్రేక్షకుడు ఉత్కంఠగా ఎదురు చూస్తాడు దానికి అసలు బదులే లేకపోవడం ఆశ్చర్యం కలిగిస్తుంది అసలు హీరోయిన్ తన బ్యాగు కోసమని కోరి ఆపద కొని తెచ్చుకోవడం కన్విన్సింగ్ గా అనిపించదు తెరమీద జరిగే మరికొన్ని విషయాలు నమ్మశక్యం కాని రీతిలోనూ సిల్లీగానూ అనిపిస్తాయి ఇలాంటి లోపాలు లేకుండా చూసుకుని ఇంకొంచెం శ్రద్ధంగా స్క్రిప్టును తీర్చిదిద్దుకుని ఉంటే ‘వెంకటాపురం’ మంచి థ్రిల్లర్ అయ్యేది  నటీనటులు   ‘హ్యాపీ డేస్’లో చూసిన రాహుల్ కు ‘వెంకటాపురం’లోని రాహుల్ కు చాలా తేడా గమనించవచ్చు క్యారెక్టర్ లుక్ విషయంలో అతడికి సినిమా మేకోవరే ఐతే నటన పరంగా అతను పెద్దగా చేసిందేమీ లేదు రాహుల్ ముఖంలో పెద్దగా భావాలేమీ పలకలేదు హీరోయిన్ మహిమ చూడ్డానికి కొంచెం క్యూట్ గా అనిపిస్తుంది నటన పర్వాలేదు కానీ ఆమె హీరోయిన్ పాత్రకు అవసరమైన వెయిట్ తీసుకురాలేకపోయింది ఆమెలో హీరోయిన్ ఫీచర్స్ లేకపోవడం సినిమాకు మైనస్ అయింది క్రూరుడైన ఎస్ఐ పాత్రలో అజయ్ ఘోష్ బాగా చేశాడు అజయ్ సింపుల్ గా తన పాత్రను చేసుకెళ్లిపోయాడు సినిమాలో అందర్లోకి పర్ఫెక్ట్ అనిపించేది వీళ్లిద్దరే మిగతా నటీనటులంతా మామూలే  సాంకేతికవర్గం   ‘వెంకటాపురం’ సినిమాకు సాంకేతిక హంగులు బాగా కుదిరాయి అచ్చు రాజమణి పాటల గురించి పెద్దగా మాట్లాడుకోవాల్సిన అవసరం లేదు కానీ నేపథ్య సంగీతం మాత్రం బాగుంది కొన్ని సన్నివేశాల్లో కేవలం బ్యాగ్రౌండ్ స్కోర్ తోనే ఉత్కంఠ తీసుకొచ్చాడు అచ్చు సాయిప్రకాష్ ఛాయాగ్రహణం కూడా బాగుంది థ్రిల్లర్ సినిమాలకు తగ్గ మూడ్ క్రియేుట్ చేయడంలో కెమెరా పనితనం కీలక పాత్ర పోషించింది బడ్జెట్ పరిమితుల దృష్ట్యా నిర్మాణ విలువల విషయంలో కొంత రాజీ కనిపిస్తుంది సినిమాకు డైలాగ్స్ మైనస్ అయ్యాయి ఎక్కడా కూడా అంతగా ఆసక్తి రేకెత్తించవు ఇక దర్శకుడు వేణు మడికంటి విషయానికొస్తే అతను కథతో మెప్పించాడు స్క్రీన్ ప్లే కూడా భిన్నంగా ట్రై చేశాడు కానీ దర్శకుడిగానే అంతగా మెప్పించలేకపోయాడు స్క్రిప్టును సరిగ్గా తెరమీదికి తీసుకురావడంలో బిగితో కథనాన్ని నడపడంలో తడబడ్డాడు ఐతే కొత్తగా ఏదో చేయాలని ప్రయత్నించినందుకు అతడిని అభినందించవచ్చు  చివరగా వెంకటాపురం సో సో థ్రిల్లర్  
__________________________
 హర్షవర్ధన్ కులకర్ణి నిర్మాత అభిషేక్ నామా స్క్రీన్ ప్లే - దర్శకత్వం నవీన్ మేడారం  ఇప్పటిదాకా కామెడీ క్యారెక్టర్ రోల్సే చేస్తూ వచ్చిన అవసరాల శ్రీనివాస్ తొలిసారి హీరో అవతారం ఎత్తాడు ‘బాబు బాగా బిజీ’ సినిమాతో ఇది బాలీవుడ్లో సూపర్ హిట్టయిన అడల్ట్ కామెడీ ‘హంటర్’కు రీమేక్ ఇలాంటి సినిమాలు తెలుగులో ఏమాత్రం వర్కవుటవుతాయో అన్న సందేహాలేమీ పెట్టుకోకుండా అవసరాల లాంటి మంచి నటుడిని హీరోగా పెట్టి రీమేక్ చేయడంతో ప్రేక్షకుల్లో ఆసక్తి కలిగింది కొత్త దర్శకుడు నవీన్ మేడారం రూపొందించిన ఈ చిత్రం ఈ రోజే ప్రేక్షకుల ముందుకొచ్చింది మరి దీని విశేషాలేంటో చూద్దాం పదండి     మాధవ్ (అవసరాల శ్రీనివాస్)కు యవ్వన దశ నుంచి శృంగారం మీదికి దృష్టిమళ్లుతుంది కాలేజీ రోజుల్లోకి వచ్చేసరికి ఎఫైర్లు మొదలవుతాయి అమ్మాయిలు ఆంటీలు అని తేడా లేకుండా ఎవరు దొరికితే వాళ్లు అన్నట్లుగా సాగిపోతుంటుంది అతడి శృంగార ప్రయాణం ఈ స్టోరీలన్నీ ముగిసిపోతున్న దశలో ఒక పెళ్లి చేసుకుందామని నిర్ణయించుకుంటాడు మాధవ్ ఐతే అతను తన గురించి వాస్తవాలు చెబుతుంటే ఒక్కో అమ్మాయి అతడి నుంచి పారిపోతుంటుంది అప్పుడు రాధ (మిస్తీ చక్రవర్తి) అనే అమ్మాయికి తాను మిస్టర్ క్లీన్ అన్నట్లు అబద్ధం చెప్పి తనతో ప్రయాణం మొదలుపెడతాడు మాధవ్ ఆమెకు అతను నచ్చి ఇద్దరికీ నిశ్చితార్థం జరుగుతుంది ఐతే అప్పటికీ మాధవ్ చిలక్కొట్టుడు ఆపడు మరి అతడికి ఏ దశలోనూ రియలైజేషన్ రాలేదా రాధకు తన గురించి వాస్తవాలు చెప్పాడా లేదా చివరికి వీళ్లిద్దరి పెళ్లి జరిగిందా లేదా అన్నది మిగతా కథ  కథనం - విశ్లేషణ   కొన్ని సినిమాలు ఒక భాషలో చాలా మంచి ఫీలింగ్ కలిగిస్తాయి సూపర్ హిట్టవుతాయి కానీ అవే సినిమాలో మరో భాషలోకి వచ్చేసరికి పేలవంగా అనిపిస్తుంటాయి ప్రతి సన్నివేశాన్ని ఉన్నదున్నట్లు దించేసినా సరే అవి ఒరిజినల్ ఇచ్చిన ఫీలింగ్ ఇవ్వవు గడ్డం గ్యాంగ్ నరుడా డోనరుడా లాంటి సినిమాలు ఇందుకు ఉదాహరణగా చెప్పొచ్చు వాటి ఒరిజినల్స్ ఎంత పెద్ద విజయం సాధించాయో ప్రేక్షకులకు ఎంత మంచి ఫీలింగ్ ఇచ్చాయో ప్రత్యేకంగా చెప్పాల్సిన పని లేదు కానీ వాటిని తెలుగీకరించేసరికి ఎసెన్స్ అంతా పోయింది ‘బాబు బాగా బిజీ’ కూడా ఈ కోవలోని సినిమానే  దాదాపుగా ‘హంటర్’లోని ప్రతి సన్నివేశాన్నీ తెలుగులోకి తెచ్చేసినా ఒరిజినల్ మాదిరి జెన్యూన్ అడల్ట్ కామెడీ చూస్తున్న ఫీలింగ్ ఇది ఎంతమాత్రం కలిగించదు ఆత్మ లోపించినట్లు కృత్రిమంగా అనిపిస్తూ మరీ నెమ్మదిగా సాగుతూ ప్రేక్షకుడి సహనాన్ని పరీక్షిస్తుంది ‘బాబు బాగా బిజీ’ ఈ సినిమా పోస్టర్లు టీజర్ ట్రైలర్ చూసి హై డోస్ రొమాన్స్ ఆశించే వాళ్లు కూడా ఈ సినిమా చూసి అంత సంతృప్తేమీ చెందకపోవడమే ఆశ్చర్యం కలిగించే విషయం కాకపోతే అంతో ఇంతో శాటిస్ఫై అయ్యేది ఆ వర్గం ప్రేక్షకులే  ‘బాబు బాగా బిజీ’ని ప్రమోట్ చేసిన తీరు చూసి సినిమాను తీర్చిదిద్దిన తీరు చూస్తే అడల్ట్ కామెడీని సొమ్ము చేసుకునే ప్రయత్నంలా కనిపిస్తుంది తప్ప మరోకటి కాదు ‘హంటర్’ తెలుగులోకి వచ్చేసరికి ఏం మిస్సయింది అని చెప్పడం కష్టం కానీ ఒరిజినల్ చూసిన వాళ్లకు ఏదో మిస్సవుతోందన్న ఫీలింగ్ వెంటాడుతూ ఉంటుంది అడల్ట్ కామెడీగా చెప్పుకున్న ఈ సినిమాలో అడల్ట్ కంటెంట్ మరీ వెర్రెత్తించేసేలా ఏమీ లేదు మన ప్రేక్షకుల్ని దృష్టిలో ఉంచుకుని హిందీతో పోలిస్తే కొంచెం డోస్ తగ్గించినట్లున్నారు కాబట్టి ప్రోమోస్ చూసి ఏదో ఊహించుకుంటే కష్టం ఇక కామెడీ విషయానికి వస్తే అదీ ఆశించిన స్థాయిలో లేదు  ఒరిజినల్లో ఉన్న జెన్యూన్ లాఫ్స్ ఇక్కడ కనిపించవు అవసరాల-ప్రియదర్శి కాంబినేషన్లో వచ్చే కొన్ని సన్నివేశాల్లో మినహాయిస్తే కామెడీ వర్కవుట్ కాలేదు ‘హంటర్’తో పోలికల సంగతి పక్కన పెట్టేసి మామూలుగా చూసినా ‘బాబు బాగా బిజీ’ ఏమంత ఎఫెక్టివ్ గా అనిపించదు కథను వర్తమానంలో ముందుకు తీసుకెళ్తూ అప్పుడప్పుడూ గతంలోకి వెళ్లి వస్తూ స్క్రీన్ ప్లేను డిఫరెంటుగా నడిపించే ప్రయత్నం చేశారు కానీ అదేమంత ప్రత్యేకంగా అనిపించదు కొన్ని చోట్ల ప్రేక్షకులు కన్ఫ్యూజ్ అవుతారు లీడ్ స్టోరీకి కొన్ని ఉపకథల్ని జోడించారు వాటి వల్ల డీవియేషనే తప్ప అవి అంత ఆసక్తేమీ రేకెత్తించవు  ఇప్పటిదాకా ఎక్కువగా సాఫ్ట్ క్లీన్ క్యారెక్టర్లలో అవసరాలను చూడటం వల్లో ఏమో సెక్స్ అడిక్ట్ పాత్రలో అతను నప్పినట్లుగా అనిపించడు పైగా ఈ పాత్ర నిజంగా సెక్స్ అడిక్ట్ అనిపించేలా దాన్ని ఎస్టాబ్లిష్ చేయలేదు లీడ్ యాక్టరే పాత్రకు సూటవ్వనట్లు అనిపించేసరికి చాలా సన్నివేశాలు కూడా అసహజంగా అనిపిస్తాయి బాలీవుడ్ ప్రేక్షకుల టేస్టుకు తగ్గట్లుగా ‘హంటర్’ నెమ్మదిగా సాగితే ఇక్కడా అలాగే కథనాన్ని నడిపించారు దీంతో చాలా చోట్ల సినిమా మరీ నెమ్మదిగా సాగుతున్న ఫీలింగ్ కలుగుతుంది రెండు గంటల 10 నిమిషాల లోపు నిడివి ఉన్నా సరే చాలా పెద్ద సినిమా చూసిన భావన కలిగిస్తుంది ‘బాబు బాగా బిజీ’  ఆంటీతో హీరో ఎఫైర్ ఎపిసోడ్ వరకు మాత్రమే ‘బాబు బాగా బిజీ’ ప్రేక్షకులు పెట్టుకున్న అంచనాల్ని అందుకుంటుంది ప్రేక్షకుల్లో ఆసక్తి రేకెత్తిస్తూ సాగుతుంది ఈ ఎపిసోడ్ ఇక్కడ రొమాన్స్ పాళ్లకు కూడా ఢోకా లేదు ఇక వర్తమానంలో లీడ్ హీరోయిన్ హీరో మధ్య సాగే ఎపిసోడ్ చాలా బోరింగ్ గా మరీ నెమ్మదిగా సాగుతుంది తేజస్వి ట్రాక్ ను కూడా పైపైన నడిపించేశారు హీరోలో చివరగా రియలైజేషన్ వచ్చే సన్నివేశాలు కూడా అసహజంగా అనిపిస్తాయి అక్కడ అనుకున్న స్థాయిలో ఎమోషన్ పండలేదు అడల్ట్ కామెడీ అని బ్రాండ్ వేసుకున్నాక పూర్తిగా ఆ తరహాలోనే సినిమా సాగిపోతే ఓ వర్గం ప్రేక్షకులైనా మెచ్చేవాళ్లు కానీ ‘బాబు బాగా బిజీ’ ఆ రకంగానూ మెప్పించలేదు అక్కడక్కడా ఉన్న అడల్ట్ డోస్ వల్ల మిగతా ప్రేక్షకులు దీంతో సర్దుకుపోవడం కష్టం ఆ రకంగా ‘బాబు బాగా బిజీ’ రెంటికీ చెడ్టట్లే అయింది  నటీనటులు   అవసరాల శ్రీనివాస్ నటనకు వంకలు పెట్టడానికేమీ లేదు అతను బాగానే చేశాడు తనదైన శైలిలో కొన్ని చోట్ల చిలిపి హాస్యం పండించాడు అతడి డైలాగ్ డెలివరీ ఆకట్టుకుంటుంది సినిమాలో చెప్పుకోదగ్గ పాజిటివ్ అంటే అవసరాల శ్రీనివాసే కానీ సెక్స్ అడిక్ట్ పాత్రకు అతనంత బాగా సూటవవ్వలేదు హీరోయిన్ మిస్తీ చక్రవర్తి జస్ట్ ఓకే అనిపిస్తుంది ఆమె హీరోయిన్ అన్న ఫీలింగ్ కలగదు సుప్రియ తన పాత్రకు న్యాయం చేసింది ఆమె చాలా సెక్సీగా కనిపించింది తేజస్వి చేసిందేమీ లేదు ఆమె కూడా ఒక సీన్లో అందాలు ఆరబోసే ప్రయత్నం చేసింది తేజస్వి తన ‘క్యూట్ అండ్ బబ్లీ’ హావభావాలకు ఇక సెలవిచ్చేస్తే బెటర్ శ్రీముఖిది చిన్న పాత్ర ఆమె నటన ఓకే హీరో ఫ్రెండు పాత్రలో ప్రియదర్శి ఆకట్టుకున్నాడు ఈసారి తెలంగాణ స్లాంగ్ విడిచిపెట్టేసి మామూలు యాసలోనూ ఆకట్టుకున్నాడు రవిప్రకాష్ ఓకే ఆదర్శ్ బాలకృష్ణ తనికెళ్ల భరణి సుధ వీళ్లంతా మామూలే  సాంకేతికవర్గం   సునీల్ కశ్యప్ సంగీతం ఆకట్టుకోదు పాటలు సినిమాకు పెద్ద స్పీడ్ బ్రేకర్లు అయ్యాయి ఒకట్రెండు పాటలు పర్వాలేదు మిగతావి టార్చర్ పెడతాయి నేపథ్య సంగీతం కూడా అంతంతమాత్రమే ఛాయాగ్రహణం కూడా సాధారణంగా అనిపిస్తుంది ఈ సినిమాతోనే నిర్మాణంలోకి వచ్చిన అభిషేక్ పిక్చర్స్ ప్రొడక్షన్ వాల్యూస్ విషయంలో ఏమాత్రం ప్రత్యేక దృష్టిపెట్టినట్లు అనిపించదు తక్కువ ఖర్చుతో లాగించేద్దామన్న భావనతో చేసినట్లుగా అనిపిస్తుంది సినిమా చూస్తుంటే ‘బాబు బాగా బిజీ’ మీద ఇంప్రెషన్ మరింత తగ్గిపోవడానికి ఇదీ ఒక కారణమే దర్శకుడు నవీన్ మేడారం దర్శకుడిగా తన ముద్రంటూ ఏమీ వేయలేకపోయాడు ఒరిజినల్లో ఉన్న ఎసెన్స్ ను అతను ‘బాబు బాగా బిజీ’లో తీసుకురాలేకపోయాడు హానెస్ట్ అటెంప్ట్ లాగా అనిపించే ‘హంటర్’ తెలుగులోకి వచ్చేసరికి కృత్రిమంగా అనిపించిందంటే అది వైఫల్యమే  చివరగా ఈ బాబు బాగా బోరింగ్  
__________________________
   స్వాతి (ఐనా సాహా) మలయాళంలో ఒక స్టార్ హీరోయిన్ ఆమె ఓ సినిమా షూటింగ్ కోసమని హైదరాబాద్ వస్తుంది షూటింగ్ ముగిసినప్పటికీ ఓ సమస్య కారణంగా ఆమె ఇక్కడే ఉండాల్సి వస్తుంది ఆ సమయంలో ఓ షార్ట్ ఫిలిం చేయడానికి ఒప్పుకుంటుంది స్వాతి ఆ షూటింగ్ కోసం ఊరవతల ఉండే గెస్ట్ హౌస్ కు వెళ్లగా అందులో ఒంటరిగా ఉండే రెబెక్కా (రాశి)ను చూసి స్వాతి భయపడుతుంది కొన్ని రోజులు గడిచాక స్వాతి ఉన్నట్లుండి కనిపించకుండా పోతుంది అందరూ రెబెక్కానే అందుకు కారణం అనుకుంటారు మరి నిజంగా రెబెక్కానే స్వాతిని మాయం చేసిందా ఆమె గతమేంటి స్వాతికి ఎదురైన సమస్య ఏంటి చివరికి స్వాతి క్షేమంగా బయటపడిందా అన్నది మిగతా కథ  కథనం - విశ్లేషణ   ఒక కొత్త దర్శకుడు ఒక కొత్త కథతో కాన్సెప్ట్ బేస్డ్ ఫిలింతో తన అరంగేట్రం జరగాలని కోరుకోవడం అభినందనీయ విషయమే కానీ ఆ కొత్త కథను కన్విన్సింగ్ గా ప్రేక్షకులకు అర్థమయ్యేలా చెప్పడం అత్యంత కీలకమైన విషయం లేదంటే అసలుకే మోసం వచ్చేస్తుంది ‘లంక’ దర్శకుడు శ్రీ ముని ఈ విషయంలో పూర్తిగా విఫలమయ్యాడు టెలీపతి అంటూ ఓ కొత్త కాన్సెప్ట్ నేపథ్యంలో ఈ కథను రాయాలనుకోవడం ఓకే కానీ తన ఆలోచనల్ని పేపర్ మీద పెట్టేటపుడే అతడికి క్లారిటీ లేదేమో అనిపిస్తుంది సినిమా చూస్తుంటే థియేటర్లో ఉన్నంతసేపే కాదు బయటికి వచ్చాక కూడా ఈ దర్శకుడు అసలేం చెప్పదలుచుకున్నాడు అన్న సందేహాలు ప్రేక్షకుల్ని వేధిస్తాయంటే ఈ సినిమా ఎంత గందరగోళంగా సాగుతుందో అర్థం చేసుకోవచ్చు  ‘లంక’లో దర్శకుడు చర్చించదలిచిన కొత్త అంశం టెలీపతి దీని గురించి సైన్స్ ఏం చెబుతోందో కానీ తనకు దూరమైన వ్యక్తుల్ని ఉన్నట్లుగా ఊహించుకుంటూ వారితోనే గడుపుతున్నట్లు భావిస్తూ జీవనాన్ని సాగించడం ఎక్కడో ఉన్న వ్యక్తులతో కూడా మానసికంగా కనెక్టవడం ఇలా ‘టెలీపతి’ గురించి ఏదో చెప్పాడు దర్శకుడు ఐతే కథకు కీలకమైన ఈ కాన్సెప్టును దర్శకుడు డీల్ చేసిన తీరు చాలా గందరగోళంగా సాగుతుంది సినిమా ఆరంభం ఆ తర్వాత వచ్చే కామెడీ సీన్స్ ఎంత అనాసక్తికరంగా బోరింగ్ గా ఉన్నప్పటికీ ఒకసారి టెలీపతి కాన్సెప్ట్ చుట్టూ కథ నడవడం మొదలయ్యాక ప్రేక్షకులకు కొంత ఆసక్తి కలుగుతుంది కానీ ఆ ఆసక్తి కాసేపటికే నీరుగారిపోయేలా చేశాడు దర్శకుడు ఈ కాన్సెప్ట్ ను కన్విన్సింగ్ గా చెప్పలేకపోయాడు పైగా ఒక సన్నివేశానికి ఇంకో సన్నివేశానికి సంబంధం లేనట్లుగా తెర మీద ఏం జరుగుతోందో అర్థం కానట్లుగా కథనం పూర్తి గందరగోళంగా నడవడంతో నెమ్మదిగా ఈ కథ నుంచి డీవియేట్ అయిపోతాం  పైగా ఈ కథంతా నడుస్తుండగా ‘డార్లింగ్’ లాంటి సినిమాల్ని గుర్తుకు తెస్తూ ఇప్పటిదాకా మీరు చూసిందంతా ట్రాష్ అంటూ తేల్చేపడేశాడు దర్శకుడు సినిమాకు ఏ కాన్సెప్ట్ అయితే కీలకం అనుకున్నాడో దాని విషయంలోనే తూచ్ అనేయడంతో ప్రేక్షకులు అసహనానికి గురవుతారు చివర్లో అమ్మాయిల్ని కిడ్నాప్ చేసే విలన్ ఆట కట్టించే వ్యవహారం అంతా రొటీనే కథలోని సస్పెన్స్ ఏంటో తెలుసుకోవడానికి చివరి దాకా ఎదురు చూస్తాం కానీ అప్పటికే ఓపిక నశించి పోతుంది సస్పెన్స్ రివీల్ చేసిన తీరు కన్విన్సింగ్ గా అనిపించదు చివరికి గందరగోళంతో అయోమయంతో అనేక ప్రశ్నలతో సినిమా నుంచి బయటికి వస్తాం గత కొన్నేళ్లలో ప్రేక్షకుల అభిరుచి మారడం కొత్తదనం కోరుకుంటుండటం వాస్తవమే కానీ కొత్తదనం పేరుతో మరీ ఈ స్థాయిలో కన్ఫ్యూజ్ చేస్తే ఒక పద్ధతంటూ లేకుండా ఇష్టానుసారం కథను నడిపిస్తే దీని కంటే రొటీన్ సినిమాలే మేలు అన్న భావన కలుగుతుంది  నటీనటులు   సినిమాలో చెప్పుకోదగ్గ ఆకర్షణ రాశి నటనే రెబెక్కా పాత్రలో ఆమె బాగా నటించింది కానీ షేపవుట్ అయిపోయి డీగ్లామరస్ గా కనిపించే రాశిని చూడటం ఆమె అభిమానులకు కష్టమే సినిమాలో ఒక చోట హీరోయిన్ అన్నట్లు ఆమెను చూస్తేనే భయమేస్తుంది కథ కోణంలో కాకుండా మామూలుగా కూడా రాశి అంతలా భయపెట్టేసింది సిజ్జు కూడా బాగా చేశాడు హీరో హీరోయిన్లు ఏమంత ప్రత్యేకత చూపించలేకపోయారు సాయి రోనక్ చూడ్డానికి బావున్నాడు కానీ నటన పరంగా అతను చేయడానికేమీ లేకపోయింది హీరోయిన్ ఐనా సాహా ఏ రకంగానూ మెప్పించలేకపోయింది ఆమెలో హీరోయిన్ లక్షణాలు లేవు నటనా అంతంతమాత్రమే సుప్రీత్ సత్యం రాజేష్ సత్య సుదర్శన్ వీళ్లంతా మామూలే  సాంకేతికవర్గం   ‘లంక’ లాంటి సినిమాలకు నేపథ్య సంగీతం కీలకం ఐతే ఈ సినిమా రకరకాలుగా సాగడంతో దీనికి ఎలాంటి నేపథ్య సంగీతం ఇవ్వాలో తెలియని కన్ఫ్యూజన్ మ్యూజిక్ డైరెక్టర్ శ్రీ చరణ్ లో ఏర్పడినట్లుంది హార్రర్ థ్రిల్లర్లలో రెగులర్ గా వినిపించే కొన్ని శబ్దాలకు తోడు కొన్ని చోట్ల కొత్తగా ఏదో ట్రై చేశాడు ఐతే చాలా చోట్ల బ్యాగ్రౌండ్ స్కోర్ మరీ లౌడ్ గా అనిపిస్తుంది ఇక ఇందులో ఉన్న ఒకట్రెండు పాటల గురించైతే చెప్పాల్సిన పని లేదు రవికుమార్ ఛాయాగ్రహణం పర్వాలేదు రాశి మినహా చెప్పుకోదగ్గ కాస్టింగ్ లేకపోయినప్పటికీ ఉన్నంతలో కొంచెం క్వాలిటీతోనే సినిమాను తీర్చిదిద్దారు నిర్మాణ విలువలు పర్వాలేదు ఇక దర్శకుడు శ్రీ ముని విషయానికొస్తే అతనేదో కొత్తగా చెప్పాలని చూశాడు కానీ అతడి అనుభవ లేమి స్పష్టంగా తెరమీద కనిపించింది ఏదేదో చెప్పాలని ప్రేక్షకుల్ని థ్రిల్ చేసేయాలని సర్ప్రైజ్ చేయాలన్న తాపత్రయంలో సినిమాను చాలా గందరగోళంగా అర్థం కాని విధంగా తయారు చేశాడు ఒక తీరుగా కథను చెప్పడం అతడి వల్ల కాలేదు అడుగడుగునా డీవియేషన్ అనాసక్తికరమైన నరేషన్ వల్ల సినిమా ఎక్కడా కుదురుగా సాగలేదు కాన్సెప్ట్ వరకు ఓకే కానీ అంతకుమించి ఏమీ లేదు ‘లంక’లో  చివరగా ఇది అయోమయ ‘లంక’  
__________________________
 గోపీమోహన్ మాటలు శ్రీధర్ సీపాన నిర్మాతలు నల్లమలుపు శ్రీనివాస్ (బుజ్జి)-ఠాగూర్ మధు స్క్రీన్ ప్లే - మాటలు శ్రీను వైట్ల  ఒకప్పుడు తనదైన శైలి కామెడీ ఎంటర్టైనర్లతో తెలుగు ప్రేక్షకుల్ని ఉర్రూతలూగించిన శ్రీను వైట్ల ఆ తర్వాత ఒకే కామెడీ ఫార్ములాను పట్టుకుని వేలాడటంతో ఆగడు బ్రూస్ లీ రూపంలో గట్టి ఎదురు దెబ్బలు తిన్నాడు ‘బ్రూస్’ తర్వాత ఏడాదిన్నర పైగా గ్యాప్ తీసుకుని ఇప్పుడు ‘మిస్టర్’తో ప్రేక్షకుల్ని పలకరించాడు వైట్ల మరి వైట్ల తన గత సినిమాల ఛాయాల్లోంచి బయటికి వచ్చాడా ‘మిస్టర్’లో కొత్తదనం చూపించాడా ప్రేక్షకుల్ని మెప్పించాడా చూద్దాం పదండి      స్పెయిన్లో తన తల్లిదండ్రులతో కలిసి ఉండే పిచ్చయ్య నాయుడు అలియాస్ చై (వరుణ్ తేజ్) అనుకోకుండా మీరా (హెబ్బా పటేల్) అనే అమ్మాయిని కలుస్తాడు తనతో తొలి చూపులోనే ప్రేమలో పడిపోతాడు  ఆమెకేవో అబద్ధాలు చెప్పి తన ఇంటికి తీసుకెళ్తాడు పని మీద స్పెయిన్ వచ్చిన మీరా వారం రోజుల్లో చై అతడి కుటుంబానికి దగ్గరవుతుంది ఐతే చై తన ప్రేమను చెప్పబోయే సరికి తాను వేరే అబ్బాయిని ప్రేమిస్తున్నట్లు చెబుతుంది మీరా ఐతే మీరా ఇండియా వచ్చేశాక తన పెళ్లికి సమస్య ఎదురైందని తెలిసి చై స్పెయిన్ నుంచి బయల్దేరతాడు మీరా సమస్యను పరిష్కరించే క్రమంలో అతడికి చంద్రముఖి (లావణ్య త్రిపాఠి) పరిచయమవుతుంది ఆమె వల్ల చై ఇబ్బందుల్లో పడతాడు మరి ఈ ఇద్దరమ్మాయిల వల్ల చై ఎలాంటి పరిస్థితులు ఎదుర్కొంటాడు ఆ ఇద్దరి సమస్యల్ని ఎలా పరిష్కరిస్తాడు చివరికి వీళ్లిద్దరిలో ఎవరికి అతను సొంతమవుతాడు అన్నది మిగతా కథ   కథనం - విశ్లేషణ   ‘ఆగడు’ దెబ్బకు కచ్చితంగా శ్రీను వైట్లలో మార్పు వస్తుందని అందరూ ఆశించారు కానీ వైట్ల మళ్లీ పాత కామెడీ ఫార్ములానే నమ్ముకుని ‘బ్రూస్ లీ’ తీశాడు దాని ఫలితమేంటో కొత్తగా చెప్పాల్సిన పని లేదు ఇక ‘మిస్టర్’తో మార్పు చూపించక తప్పని పరిస్థితిలో పడ్డాడు వైట్ల ఈ సినిమా ప్రమోషన్లలో మాట్లాడుతూ పదే పదే ‘కొత్తదనం’ ప్రస్తావన తెచ్చాడు వైట్ల ఇది తన గత సినిమాల్లాగా ఉండదని అన్నాడు వైట్ల చెప్పింది నిజమే ఇది వైట్ల గత సినిమాల్లాగా లేదు వాటితో పోలిస్తే ‘కొత్తగా’ ఉంది కాకపోతే ‘మిస్టర్’ వైట్లకు మాత్రమే ‘కొత్త’ కావడమే విచారకరమైన విషయం ఈసారి వైట్ల తన ‘శైలి’ని మాత్రమే విడిచిపెట్టాడు కానీ అరిగిపోయిన తెలుగు కమర్షియల్ సినిమాల్ని మాత్రం వదిలిపెట్టలేదు అర్థరహితమైన కథాకథనాలు అరిగిపోయిన కమర్షియల్ ఫార్ములాలు ఇదీ స్థూలంగా ‘మిస్టర్’  ఒకప్పుడు తెలుగు సినిమాల్లో సుమోలు ఛేజింగులు అనేవి పెద్ద ఫ్యాషన్ హీరో హీరోయిన్ ఒక వెహికల్లో వెళ్తుంటే వెనుక పదుల సంఖ్యలో సుమోలు ఛేజ్ చేస్తుంటాయి ఒక రౌడీ బ్యాచ్ వాళ్లను తరుముతుంటుంది వాళ్లను బోల్తా కొట్టిస్తూ హీరో దూసుకెళ్లిపోతుంటాడు ‘మిస్టర్’ సినిమాలో ప్రేక్షకులకు బంపరాఫర్ ఏంటంటే ఇక్కడ హీరోయిన్ ఒక్కరు కాదు ఇద్దరు ఆ ఇద్దరి వెనుకా బోలెడంతమంది రౌడీలు పడుతుంటారు ఒక్కొక్కరి వెనుక తక్కువలో తక్కువ ఒక వంద మంది రౌడీలు ఓ పాతిక సుమోలు ఇలా ఇద్దరి వెనుకా కలిపితే రెండొందల మంది రౌడీలు 50 సుమోలన్నమాట కొండల్లో లోయల్లో అడవుల్లో బ్రిడ్జీల మీద తారు రోడ్ల మీద మట్టి రోడ్ల మీద ఎక్కడ పడితే అక్కడ ఛేజింగులే ఛేజింగులు ఫైటింగులే ఫైటింగులు ఈ మధ్య కాలంలో ఇలాంటి ‘థ్రిల్’ ఇంకే సినిమాలోనూ లేదంటే నమ్మండి  సినిమా మొదలైన దగ్గర్నుంచి మొదలుపెడితే కొంచెం పేరు గుర్తింపు ఉన్న నటీనటులు కనీసం పాతిక మందైనా తేలుతారు ఇక లొకేషన్ల మాట చెప్పాల్సిన పని లేదు స్పెయిన్ అందాలతో మొదలుపెడితే కర్ణాటక ఆంధ్రా తెలంగాణ కేరళ ఇలా చాలా రాష్ట్రాల్లోని అందమైన లొకేషన్లను వెతికి వెతికి మరీ సినిమాను షూట్ చేశారు మొత్తంగా ‘మిస్టర్’లో భారీతనానికి లోటే లేదు కానీ కథాకథనాల సంగతి మాత్రం అడక్కండి ప్రథమార్ధంతో స్పెయిన్ నేపథ్యంలో సాగే ఆ రొటీన్ లవ్ స్టోరీ ‘ఊపిరి’ స్పూఫ్ కామెడీనే కొంచెం నయం ఇక కథ అక్కడి ఇండియాకు మారాక మొదలవుతుంది మోత ఎన్ని క్యారెక్టర్లు ఎన్ని ఛేజింగులు ఎన్ని ఫైట్లు అన్నీ చూసేసరికి రెండు మూడు సినిమాలు ఒకేసారి చూసిన ఫీలింగ్ కలుగుతుంది  లావణ్య త్రిపాఠి క్యారెక్టర్ చుట్టూ నడిపిన రాజ వంశీకుల ఎపిసోడ్ చూశాక ఒక్కసారి మనం ఏం సినిమాకు వచ్చాం ఏం చూస్తున్నాం సినిమా ఎలా మొదలైంది ఎలా సాగుతోంది ఎలా ముగియబోతోంది అన్న ప్రశ్నలు సడెన్ గా మన మెదళ్లను తొలిచేస్తాయి ‘మిస్టర్’ పూర్తిగా ట్రాక్ తప్పేసి ప్రేక్షకుల సహనాన్ని పరీక్షించేది ఇక్కడే ఈ ఎపిసోడ్ దెబ్బకు ఆ తర్వాతి సన్నివేశాల్లో కొంచెం కామెడీ ఉన్నా ఆస్వాదించలేని పరిస్థితికి వచ్చేస్తారు ఆడియన్స్ తెరంతా నిండిపోయిన క్యారెక్టర్లు ప్రేక్షకుల్ని తీవ్ర గందరగోళానికి గురి చేస్తాయి హీరో హీరోయిన్లను ఆ పాత్రల మధ్య వెతుక్కోవాల్సిన పరిస్థితి తలెత్తుతుంది ఎప్పుడు సినిమా అయిపోతుందా ఈ గందరగోళానికి ఎప్పుడు తెరపడుతుందా అన్నంతగా విసిగించేస్తాడు ‘మిస్టర్’  ఫైనల్ ఔట్ పుట్ చూసుకున్నాక సినిమా నిడివిని రెండున్నర గంటలు ఉంచాలని నిర్ణయించుకున్నందుకు హ్యాట్సాఫ్ చెప్పాల్సిందే అంతిమంగా సినిమా అయ్యేసరికి ఒక క్లారిటీ అయితే వచ్చేస్తుంది దీంతో పోలిస్తే ‘ఆగడు’ ‘బ్రూస్ లీ’ లాంటి సినిమాలు ఎంతో నయం ఫార్ములా కామెడీ అని తిట్టుకున్నా కాస్తో కూస్తో కామెడీ అయినా ఎంజాయ్ చేస్తాం బహుశా ఒకే కామెడీ ఫార్ములాతో సినిమాలు తీస్తున్నాడని తనను తిట్టిపోసిన వాళ్లందరితోనూ అలాంటి సినిమాలే చెయ్యమని చెప్పించడానికి వైట్ల ‘మిస్టర్’ లాంటి సినిమాకు పూనుకున్నాడేమో మరి   నటీనటులు   కమర్షియల్ గా ఏమాత్రం ఆడినా ముకుంద కంచె లాంటి సినిమాల్లో వరుణ్ ను చూస్తే ముచ్చటేసేది కుర్రాడు కొత్తగా ఏదో ట్రై చేస్తున్నాడనిపించేది అలాంటి వాడు ‘లోఫర్’ ‘మిస్టర్’ లాంటి సినిమాలు ఎందుకు ఎంచుకున్నాడో ‘లోఫర్’ అయినా పర్వాలేదు కానీ ‘మిస్టర్’లో మాత్రం వరుణ్ పాత్ర తలాతోకా లేకుండా ఉంది అతడి నటన గురించి కూడా చెప్పుకోవడానికేమీ లేదు లుక్ మాత్రం ఓకే హీరోగా ఒక ఇమేజ్ అంటూ ఏమీ తెచ్చుకోని వరుణ్ పెద్ద మాస్ హీరోలా అంతేసి ఫైట్లు చేయడానికి ఎలా ఒప్పుకున్నాడో మరి మామూలుగా గ్లామర్ షోతో నెట్టుకొచ్చేసే హెబ్బా పటేల్ కు ఇందులో ఆ ఛాన్స్ దక్కలేదు ఆమె లుక్ దెబ్బ తిని ఏదోలా కనిపించింది లావణ్య అందంగా కనిపించింది కానీ హీరోయిన్లద్దరికీ కూడా నటన పరంగా స్కోప్ ఏమీ ఇవ్వలేదు ఆ పాత్రలు హీరో హీరోయిన్ల తర్వాత చెప్పుకోవడానికి చాలా పాత్రలే ఉన్నాయి శ్రీనివాసరెడ్డి-రఘుబాబు ‘ఊపిరి’ స్పూఫ్ లో పర్వాలేదనిపించారు పృథ్వీ కామెడీ పెద్దగా పండలేదు ఉన్న కాసేపు ప్రియదర్శి పర్వాలేదనిపించాడు నెగెటివ్ రోల్స్ చేసిన నిఖితిన్ ధీర్ హరీష్ ఉత్తమన్ నాగినీడు పెద్దగా ఆకట్టుకోలేదు నాజర్ ఓకే మిగతా వాళ్లంతా మామూలే   సాంకేతికవర్గం   మిక్కీ జే మేయర్ శైలికి తగ్గ సినిమా కాదిది ప్రియ స్వాగతం అనే పాటలో తన ముద్ర చూపించిన మిక్కీ మిగతా పాటల విషయంలో కన్ఫ్యూజ్ అయినట్లున్నాడు తన శైలికి భిన్నమైన మాస్ పాటల్లో అంతగా మెప్పించలేదు బ్యాగ్రౌండ్ స్కోర్ కూడా సినిమాకు తగ్గట్లుగా మొక్కుబడిగా లాగించేశాడు సినిమా అంతటిలో గుహన్ ఛాయాగ్రహణం ఆకట్టుకుంటుంది విజువల్స్ బాగున్నాయి నిర్మాణ విలువలు కూడా ఓకే సినిమాకు ఎంత ఖర్చు పెట్టారో తెరమీద కనిపిస్తుంది సినిమాకు ఎంత వరకు ఆకర్షణ అయ్యాయన్నది పక్కనబెడితే లొకేషన్లు సెట్టింగ్స్ కాస్టింగ్ అన్నింట్లోనూ భారీతనం కనిపిస్తుంది గోపీమోహన్ కథ కిచిడీలా అనిపిస్తుంది చాలా సినిమాల్ని కలిపి రెండు వేర్వేరు కథలు రాసి తర్వాత దాన్ని ఒక సినిమాగా చేసినట్లు అనిపిస్తుంది శ్రీధర్ సీపాన మాటలు కూడా మామూలే ‘‘నువ్వేమైనా ప్రభాస్ అనుకుంటున్నావా ప్రభాస్ శీనులా ఉన్నావ్’’ లాంటి అరిగిపోయిన డైలాగులు రాశాడతను ఇక వైట్ల గురించి చెప్పేదేముంది ‘ఆనందం’ లాంటి సినిమాల్ని గుర్తుకు తెస్తానని చెప్పి అది తప్ప చాలా కమర్షియల్ సినిమాల్ని తలపించాడు వైట్ల ‘ఆగడు’ ‘బ్రూస్ లీ’ ఎంత రొటీన్ అయినా అతడి కామెడీ టైమింగ్ కనిపించేది ‘మిస్టర్’లో అది కూడా మిస్పయిపోయింది ఏదో చేసేద్దామని బోలెడన్ని క్యారెక్టర్లు పెట్టుకుని భారీ కథను రాయించుకుని దాన్ని చాలా గందరగోళంగా తెరకెక్కించాడు వైట్ల దర్శకుడిగా వైట్ల పూర్తిగా నిరాశ పరిచాడు  చివరగా మిస్టర్ టార్చర్ పెట్టేశాడు   
__________________________
   వరుణ్ అలియాస్ వీసీ (కార్తి) కాశ్మీర్లో ఇండియన్ ఏవియేషన్ ఫైటర్ పైలట్ గా పని చేస్తుంటాడు అక్కడికి డాక్టర్ గా వస్తుంది లీలా (అదితి రావు హైదరి) ఓ యాక్సిడెంట్లో తీవ్ర గాయాలై తాను పని చేసే ఆసుపత్రికి వచ్చిన వీసీకి లీలానే చికిత్స చేస్తుంది ఆ తర్వాత ఇద్దరికి పరిచయం పెరిగి దగ్గరవుతారు ఐతే ఇద్దరూ పెళ్లి వైపు అడుగులేస్తున్న సమయంలో వీసీ ప్రవర్తనతో ఇద్దరి మధ్య మనస్ఫర్థలు తలెత్తుతాయి అదే సమయంలో కార్గిల్ యుద్ధం వస్తుంది ఆ యుద్ధంలో పాల్గొన్న వీసీ పాకిస్థాన్ సైన్యానికి చిక్కుతాడు యుద్ధ ఖైదీగా పాకిస్థాన్ జైలుకు వెళ్తాడు మరి అక్కడి నుంచి అతను బయటపడ్డాడా తిరిగి తన ప్రేయసిని కలిశాడా అన్నది తెరమీదే చూడాలి  కథనం - విశ్లేషణ   మణిరత్నం ఓ ప్రేమకథ తీస్తున్నాడంటే అందులో ప్రధానంగా జనాల్ని ఆకర్షించేది లీడ్ పెయిర్ కెమిస్ట్రీనే ‘బొంబాయి’లో అరవింద్ స్వామి-మనీషా కొయిరాలా ‘సఖి’లో మాధవన్-షాలిని ‘ఓకే బంగారం’లో దుల్కర్ సల్మాన్-నిత్యా మీనన్ ఇలా ఎన్నో జంటల మధ్య అద్భుతమైన కెమిస్ట్రీ పండించి ప్రేక్షకుల్ని మెస్మరైజ్ చేశాడు మణి ఈ సినిమాలన్నింటికీ అద్భుతమైన విజువల్స్ మనసును తట్టే సంగీతం పెద్ద బలంగా నిలిచాయి ‘చెలియా’లో కూడా కార్తి-అదితి రావు నిజంగా వీళ్లు నిజ జీవిత ప్రేమికులేమో అనిపించేంతగా కెమిస్ట్రీ పండింది ఇక ఇందులో రవివర్మన్ ఛాయాగ్రహణం గురించి చెప్పాలంటే సినిమాటోగ్రఫీ క్లాసుల్లో దీన్నో పాఠం లాగా పెట్టేయొచ్చు ఎఆర్రెహమాన్ హృద్యమైన నేపథ్య సంగీతం కూడా అంతే బాగా కుదిరింది ఐతే ఈ అదనప ఆకర్షణలు ఎలా  వున్నప్పటికీ సినిమాకు ఆత్మ అనదగ్గ కథాకథనాల దగ్గరే తేడా కొట్టేసింది కంటెంట్ ఫీల్ పరంగా మాత్రం ‘చెలియా’ మణిరత్నం గత ప్రేమకథలకు దరిదాపుల్లోకి కూడా రాదు మణిరత్నం అభిమానులకే సంతృప్తినివ్వని ఈ చిత్రం సగటు ప్రేక్షకుడి సహనానికి పరీక్ష పెడుతుంది  ప్రేమికుల మధ్య బంధంలోని గాఢతను వాళ్ల మధ్య సంఘర్షణను పొయెటిగ్గా చెప్పడంలో మణిరత్నం ముద్ర అక్కడక్కడా కనిపిస్తుంది కానీ ‘చెలియా’లో బలమైన కథే లేకపోయింది చాలా పలచని స్టోరీ లైన్ ను పట్టుకుని రెండున్నర గంటల సినిమాగా సాగదీశాడు మణిరత్నం కన్విన్సింగ్ గా అనిపించని హీరో పాత్ర సినిమాకు మైనస్ అయింది తన దగ్గర కథ అంటూ పెద్దగా లేకపోవడంతో హీరో పాత్రనే అటు ఇటు ట్విస్ట్ చేసి దాని నేపథ్యంలోనే కథను లాక్కెళ్లినట్లుగా అనిపిస్తుంది ‘బొంబాయి’కి ముంబయి అల్లర్లు ‘రోజా’కు ఉగ్రవాదం చక్కటి నేపథ్యాలుగా ఉపయోగపడినట్లుగా ‘చెలియా’కు కార్గిల్ యుద్ధ నేపథ్యం బలం కాలేకపోయింది ఈ ఎపిసోడ్ ను నడిపించడంలో మణిరత్నం పూర్తిగా నిరాశ పరిచాడు ఈ ఎపిసోడ్లో మణిరత్నం తనదైన ‘డెప్త్’ కానీ సన్నివేశాల్ని సహజంగా నడిపించే తన శైలిని కానీ చూపించలేకపోయాడు  కథ బలంగా లేకపోవడం కార్గిల్ యుద్ధ నేపథ్యమూ అంత బలం కాకపోవడం ‘ఓకే బంగారం’ తరహాలో సినిమా అంత వినోదాత్మకంగానూ సాగకపోవడం వల్ల ‘చెలియా’ తీవ్రంగా నిరాశపరుస్తుంది ఐతే మణిరత్నం అభిమానులు ఆశించే కొన్ని అంశాలు ఇందులో ఉన్నాయి ముందే అన్నట్లుగా లీడ్ పెయిర్ కెమిస్ట్రీ పండింది రొమాన్స్ పండించడంలో ఇప్పటికీ తనకు తానే సాటి అని చాటిచెప్పాడు మణిరత్నం కార్తి-అదితిల మధ్య వచ్చే కొన్ని సన్నివేశాలు బావున్నాయి ఈ సన్నివేశాలకు చక్కటి కెమెరా పనితనం నేపథ్య సంగీతం తోడయ్యాయి కార్తి-అదితి మధ్య ప్రథమార్ధంలో వచ్చే కొన్ని సన్నివేశాలు ప్రేమ కథల్ని ఇష్టపడేవారిని ఆకట్టుకుంటాయి  ఐతే ప్రథమార్ధంలో హీరో హీరోయిన్ల మధ్య పరిచయం ప్రేమ సన్నివేశాల వరకు పర్వాలేదనిపించిన మణిరత్నం ఆ తర్వాత మాత్రం కథను ముందుకు నడపడానికి చాలా ఇబ్బంది పడిపోయాడు ద్వితీయార్దంలో అసలు కథ అసలు ముందుకే కదలదు చాలా సన్నివేశాలు రిపీటెడ్ గా అనిపిస్తాయి ఒక దశ దాటాక కథ ఎటూ కదలకుండా లాక్ అయిపోతుంది సినిమా మరీ సీరియస్ గా తయారవడం పైగా డైలాగ్స్ అన్నీ కూడా నిగూడార్థంతో సగటు ప్రేక్షకుడికి అర్థం కాని రీతిలో ఉండటంతో సమయం భారంగా గడుస్తుంది హీరో పాకిస్థాన్ జైలు నుంచి తప్పించుకుని వచ్చే సన్నివేశాలు తేలిపోయాయి ఎమోషనల్ గా సాగే క్లైమాక్స్ కొంచెం కదిలించినా ‘చెలియా’ మణిరత్నం క్లాసిక్ లవ్ స్టోరీల్లా మాత్రం అనిపించదు బలమైన కథ లేకపోవడం కథనం చాలా నెమ్మదిగా బోరింగ్ గా సాగడం మైనస్ అయ్యాయి మణిరత్నం అభిమానులు కొందరికి ఆయన శైలిలో సాగే రొమాన్స్ అద్భుతమైన విజువల్స్ నేపథ్య సంగీతం నచ్చుతాయేమో కానీ సగటు ప్రేక్షకుడికి మాత్రం ఇది తీవ్ర నిరాశ కలిగించే సినిమానే  నటీనటులు   కార్తి కి ఇది కెరీర్ బెస్ట్ పెర్ఫామెన్సెస్ లో ఒకటనడంలో సందేహం లేదు తన ప్రేయసికి తన ప్రేమను వ్యక్త పరిచే సన్నివేశాల్లో కార్తి నటన మెప్పిస్తుందిక్లైమాక్స్ లో అయితే కార్తి తన హావభావాలతో కన్నీళ్లు తెప్పించేశాడు కార్తిలో ఇంత ఇంటెన్స్ యాక్షన్ ఎప్పుడూ చూసి ఉండరు ఇక అదితిరావు తన టిపికల్ అందంతో హావభావాలతో ఆకట్టుకుంది ఆమె కళ్లతో పలికించిన భావాలు వావ్ అనిపిస్తాయి కార్తి కంటే కూడా సినిమాలో ఆమెదే బెటర్ క్యారెక్టర్ కార్తి-అదితి ఇద్దరూ కూడా మణిరత్నం ఆలోచనలకు ఆయన శైలికి తగ్గట్లుగా నటించారు సినిమాలో ఇంకే పాత్రలకూ అంత ప్రాధాన్యం లేదు అన్నీ చిన్న చిన్న సహాయపాత్రలే ఆర్జే బాలాజీ పర్వాలేదు ఢిల్లీ గణేష్ పాత్రకు అంత స్కోప్ లేదు  సాంకేతికవర్గం   రవివర్మన్ ఛాయాగ్రహణం గురించి ఎంత చెప్పినా తక్కువేకాశ్మీర్ అందాల్ని అద్భుతంగా చూపించాడు రవివర్మన్ లొకేషన్ల వల్ల కూడా ఆయన కెమెరా పనితనం ఎలివేట్ అయింది రెహమాన్ పాటలు ఓ మోస్తరుగా అనిపిస్తాయంతే నేపథ్య సంగీతం మాత్రం చాలా బాగుంది డైలాగ్స్ మణిరత్నం స్టయిల్లో సాగుతాయి నిర్మాణ విలువలు బాగున్నాయి సినిమా చాలా రిచ్ గా తెరకెక్కింది ఇక మణిరత్నం విషయానికొస్తే లీడ్ పెయిర్ మధ్య రొమాన్స్ పండించడంలో సాంకేతిక నిపుణుల నుంచి మంచి ఔట్ పుట్ రాబట్టుకోవడంలో మాత్రమే ఆయన తన ప్రత్యేకత చాటుకున్నాడు సరైన కథాకథనాలు రాసుకోకపోవడంతో ఆయన ‘చెలియా’ను ప్రేక్షకులకు చేరువ చేయలేకపోయారు  చివరగా భారమైన చెలియా!  
__________________________
   పారిజాతం (నయనతార) ఆత్మవిశ్వాసం ఆత్మాభిమానం ఎక్కువున్న అమ్మాయి తన తండ్రితో కలిసి జీవిస్తున్న ఆమె బంధువుల నుంచి ఎదురైన ఓ అవమానాన్ని తట్టుకోలేక సొంతంగా కార్ రెంటల్ సర్వీస్ మొదలుపెట్టి తనేంటో రుజువు చేసుకోవాలనుకుంటుంది అందులో భాగంగా ఒక వింటేజ్ కారు కొని ఇంటికి తీసుకెళ్తుంది ఐతే ఆ కారును తీసుకొచ్చాక పారిజాతానికి సమస్యలు మొదలవుతాయి ఓ దయ్యం ఆ కారును ఆవహించి ఉంటుంది అది హత్యలు చేయడం మొదలుపెడుతుంది ఇంతకీ ఆ దయ్యం ఎవరు దాని కథేంటి పారిజాతం ఈ కారు తెచ్చిన ఇబ్బందుల నుంచి పారిజాతం ఎలా బయటపడింది అన్నది మిగతా కథ  కథనం - విశ్లేషణ   గత కొన్నేళ్లుగా హార్రర్ కామెడీ జానర్ ఇటు తెలుగులో అటు తమిళంలో బాగా పాపులర్ అయింది ఈ జానర్లో వచ్చిన చాలా సినిమాలు విజయవంతమయ్యాయి కాకపోతే సమస్య ఏంటంటే దయ్యం నేపథ్యంలో సినిమా అనగానే మూల కథలన్నీ కూడా ఒకే రకంగా ఉంటున్నాయి ఎవరో ఒకరు అన్యాయంగా ప్రాణాలు కోల్పోవడం ఆ తర్వాత మరొకరిలోకి ఆత్మగా ప్రవేశించి తనను చంపిన వాళ్లపై ప్రతీకారం తీర్చుకోవడం ఇదే కథగా ఉంటోంది ‘డోర’ కథాంశం కూడా ఇలాంటిదే కాకపోతే ఇక్కడ దయ్యంగా మారేది ఒక కుక్క కావడం విశేషం ఆ కుక్క ఒక కారును ఆవహించి దాని ద్వారా ప్రతీకారం తీర్చుకుంటుంది ఇలా మనుషులు కాకుండా ఓ కుక్కని ఓ కారుని ప్రధాన పాత్రలుగా చేయడం కొత్త విషయమే కానీ మిగతా వ్యవహారమంతా రొటీన్ గా ఉండటం వల్ల సినిమా ఏమీ కొత్తగా అనిపించదు పైగా చాలా మామూలు సన్నివేశాలతో రొటీన్ గా కథనాన్ని నడిపించేయడంతో ‘డోర’ ప్రత్యేకంగా ఏమీ అనిపించదు ఇది సగటు హార్రర్ సినిమానే  ‘డోర’ సినిమాకు ప్రేక్షకుల్ని ఆకర్షించేది నయనతారే ఆమె తన వరకు బాగానే అలరిస్తుంది కానీ ఆమె పాత్రలోనూ ఏ ప్రత్యేకతా లేదు ఆమెను ముందు పెట్టి సినిమాను సేల్ చేసే వ్యవహారం లాగా అనిపిస్తుంది ‘డోర’ తీరు చూస్తే ట్రైలర్ అదీ చూసే ఎంతో ఆశిస్తాం కానీ ‘డోర’ ఆ అంచనాల్ని ఓ మోస్తరు స్థాయిలో కూడా అందుకోదు కథతో పాటు నరేషన్ అంతా కూడా పాత స్టయిల్లో ఉండటం నిరాశ కలిగిస్తుంది పైగా కథను మొదలుపెట్టడానికే దర్శకుడు చాలా సమయం తీసుకున్నాడు ఒక రకంగా చెప్పాలంటే ప్రథమార్ధంలో అసలు కథే లేదు తమిళ నేటివిటీతో సాగే ఫస్టాఫ్ పూర్తిగా నిరాశ పరుస్తుంది తండ్రీ కూతుళ్ల నేపథ్యంలో వచ్చే సన్నివేశాలు ఆసక్తి రేకెత్తించవు తంబి రామయ్య చేసిన లౌడ్ కామెడీ విసిగిస్తుంది కారు దయ్యంతో ముడిపడ్డ సన్నివేశాలన్నీ చాలా రొటీన్ గా ఉంటాయి హార్రర్ ఎలిమెంట్ ఎలివేట్ చేయడానికి బ్యాగ్రౌండ్ స్కోర్ తో హడావుడి చేశారు కానీ అదేమంత వర్కవుట్ కాలేదు  కారుకు సంబంధించిన బ్యాక్ స్టోరీ ఏంటో తెలిసే వరకు ‘డోర’ చాలా నత్తనడకన సాగుతుంది సినిమాలో ఆసక్తి రేకెత్తించే సన్నివేశం ఇదే ఈ సస్పెన్స్ రివీల్ చేసే సీన్లో మాత్రం దర్శకుడు తన ప్రతిభ చూపించాడు ఐతే దయ్యం కథేంటో తెలిసిపోయాక మళ్లీ ఆసక్తి సన్నగిల్లిపోతుంది కథ ఎలా నడవబోయేది సినిమా ఎలా ముగియబోయేది అర్థమైపోయాక ఇక ముగింపు కోసం ఎదురు చూడటమే మిగిలి ఉంటుంది కాకపోతే కారు హత్యలు చేసే సన్నివేశాల్ని చూడ్డానికి బాగుంటాయి ఇక్కడ విజువల్ ఎఫెక్ట్స్ టీం ప్రతిభ కనిపిస్తుంది కారు చేసే విన్యాసాలు అవీ ఒకప్పటి ‘కారు దిద్దిన కాపురం’ ‘కారా మజాకా’ లాంటి సినిమాల్ని గుర్తుకు తెస్తాయి ఐతే అప్పటికి ఇప్పటికి తేడా ఏంటంటే విజువల్ ఎఫెక్ట్సే కుక్కకు సంబంధించిన ఫ్లాష్ బ్యాక్ బాగానే అనిపిస్తుంది కానీ మళ్లీ వర్తమానం లోకి వచ్చాక రొటీన్ గా సాగే రివెంజ్ స్టోరీ నిరాశ పరుస్తుంది ఓవరాల్ గా ‘డోర’ ఒక సగటు రివెంజ్ డ్రామా నేపథ్యంలో సాగే హార్రర్ మూవీనే  నటీనటులు   నయనతార తన పాత్రకు న్యాయం చేసింది సినిమాకు ప్రధాన ఆకర్షణ ఆమే పాత్రలో ఏమంత ప్రత్యేకత లేకపోయినప్పటికీ నయన్ నటన ఆకట్టుకుంటుంది ఐతే ‘మయూరి’ లాంటి సినిమా తర్వాత నయన్ ఇలాంటి కథకు ఓకే చెప్పడం మాత్రం ఆశ్చర్యం కలిగించే విషయమే హీరోయిన్ తండ్రి పాత్రలో తంబిరామయ్య చేసిందేం లేదు ఆయన చేసే లౌడ్ కామెడీ ఆ హావభావాలు  తమిళ నచ్చవచ్చేమో కానీ మనవాళ్లు తట్టుకోలేరు హరీష్ ఉత్తమన్ బాగానే చేశాడు విలన్ పాత్ర చేసిన సులైల్ కుమార్ పర్వాలేదు సినిమాలో మిగతా పాత్రలకేమీ అంత ప్రాధాన్యం లేదు  సాంకేతిక వర్గం   ‘డోర’కు వివేక్ శివ మెర్విన్ సాల్మన్ అనే ఇద్దరు సంగీత దర్శకులు కలిసి మ్యూజిక్ ఇచ్చారు ఇందులో పాటల గురించేమీ చెప్పుకోవడానికి లేదు నేపథ్య సంగీతం ఓకే కొన్ని చోట్ల శబ్దాలు మరీ ఎక్కువైనట్లు అనిపించినప్పటికీ బ్యాగ్రౌండ్ స్కోర్ ఓకే అనిపిస్తుంది దినేశ్ కృష్ణన్ ఛాయాగ్రహణం పర్వాలేదు నిర్మాణ విలువలు బాగున్నాయి విజువల్ ఎఫెక్ట్స్ టీంకు అభినందనలు తెలపాలి ఒక హీరోయిన్ ఓరియెంటెడ్ మూవీలో ఈ స్టాండర్డ్స్ మెయింటైన్ చేయడం గొప్ప విషయమే ఇక దర్శకుడు దాస్ రామస్వామి కథ విషయంలో కొత్తగా ఏమీ ఆలోచించలేదు కారుని కుక్కని ప్రధాన పాత్రలు చేయడంలో భిన్నంగా ఆలోచించాడు కానీ మిగతా అంతా రొటీన్ గా నడిపించేశాడు అతడి నరేషన్ కూడా ఓల్డ్ స్టయిల్లో సాగింది  చివరగా డోర అదే దయ్యం అదే ప్రతీకారం!  
__________________________
   చంటి (ఇషాన్) అంజలి (ఏంజెలా) అనే అమ్మాయిని ప్రేమిస్తాడు తన వల్ల జైలుకు కూడా వెళ్తాడు కానీ అంజలి తనను మోసం చేసి వేరే వ్యక్తిని పెళ్లి చేసుకుందని చంటికి తెలియడంతో అతను అమ్మాయిలపై ధ్వేషం పెంచుకుంటాడు జైలు నుంచి బయటికి వచ్చాక  అంతకుముందు అంజలి పెళ్లి ఆపబోయే ప్రయత్నంలో తన వల్ల కాళ్లు కోల్పోయిన కానిస్టేబుల్ (సత్యదేవ్) కుటుంబాన్ని ఆదుకోవాలని నిర్ణయించుకుంటాడు చంటి ఈ క్రమంలో ఆ కానిస్టేబుల్ చెల్లెలైన అంజలి (మన్నారా చోప్రా) అతడికి దగ్గరవుతుంది మరోవైపు ఒక సైకో (అనూప్ సింగ్ ఠాకూర్) అంజలిని ప్రేమిస్తాడు మరి ఆ సైకో నుంచి అంజలిని చంటి ఎలా కాపాడాడు ఆమె వల్ల చంటి జీవితం ఎలాంటి మలుపులు తిరిగింది అన్నది తెరమీదే చూడాలి  కథనం - విశ్లేషణ   ఇడియట్ ఓ చంటిగాడి ప్రేమకథ రోగ్ మరో చంటిగాడి ప్రేమకథ ఈ పోలిక చూసి పూరి మళ్లీ ‘ఇడియట్’ లాంటి మంచి ప్రేమకథ తీశాడేమో అనుకుంటాం కానీ సినిమా చూశాక ఇందులో ప్రేమకథను ఆస్వాదించడం సంగతటుంచితే ‘ఇడియట్’ నుంచి ‘రోగ్’ దగ్గరికి వచ్చేసరికి పూరి స్టాండర్డ్స్ ఎలా పడిపోయాయో తెలుస్తుంది ‘రోగ్’లోని అత్యుత్తమ సన్నివేశం కూడా ‘ఇడియట్’లో చాలా మామూలుగా అనిపించిన సన్నివేశానికి కూడా సాటి రాదంటే అతిశయోక్తి ఏమీ కాదు ఈ మధ్య వచ్చిన పూరి స్థాయికి తగని సినిమాల్లో ఇది ముందంజలో ఉంటుంది  తొలిసారి చూసినపుడు కొత్తగా అనిపించే ఏదైనా విషయం పదిసార్లు చూశాక మొహం మొత్తడం ఖాయం దశాబ్దం కిందట పూరి హీరో క్యారెక్టర్లు చాలా కొత్తగా అనిపించేవి అప్పటిదాకా మంచితనం మూర్తీభవించిన హీరో పాత్రలకు అలవాటు పడ్డ తెలుగు ప్రేక్షకులకు అల్లరి చిల్లరిగా బాధ్యతారాహిత్యంగా తేడాగా ప్రవర్తించే పూరి హీరో పాత్రలు కొత్తగా కనిపించాయి ఆ పాత్రలకు బాగా కనెక్టయ్యారు ఆ సినిమాలన్నీ బాగా ఆడాయి కానీ ఏ కొత్త విషయమైనా కొన్నాళ్లకు పాతపడిపోవం సహజం ఆ స్థితిలో దాన్నుంచి బయటపడి కొత్త మార్గం చూడటం అవసరం కానీ పూరి మాత్రం తన మార్కు  హీరో క్యారెక్టర్ల హ్యాంగోవర్ నుంచి ఇంకా బయటికి రాలేదనడానికి తాజా రుజువు ‘రోగ్’  పూరి గత కొన్నేళ్లలో తీసిన సినిమాలు ఆయన మీద అంచనాల్ని బాగా తగ్గించేశాయి ఐతే అంత తక్కువ అంచనాలతో చూసినా ‘రోగ్’ నిరాశ పరుస్తుందంటే సినిమా ఎలా ఉంటుందో అర్థం చేసుకోవచ్చు సినిమాలో బాగుంది అనిపించే సన్నివేశం కోసం వెతుక్కోవాల్సిన పరిస్థీతి అదేంటో కానీ గత కొన్నేళ్ల నుంచి పూరి తీస్తున్న సినిమాలు చూస్తే హీరో విపరీతమైన ఫ్రస్టేషన్లో కనిపిస్తాడు పూరి వ్యక్తిగత జీవితంలో ఏమైందో ఏమో కానీ వ్యవస్థను అమ్మాయిల్ని తిట్టడమే పనిగా పెట్టుకుంటాడు అతడి హీరో ‘రోగ్’ హీరో కూడా అంతే అతడి లవ్ స్టోరీ తేడా కొట్టిందని అమ్మాయిలందరినీ తిట్టి పోస్టూ తన ఫ్రస్టేషన్ అంతా చూపిస్తూ తిరుగుతుంటాడు ఆ హీరో క్యారెక్టర్ చూస్తుంటే పూరి హీరోయిజం ఎంత పాతబడిందో అర్థమవుతుంది  ఇక హీరోయిన్ల సంగతి చూద్దామంటే ఒకమ్మాయేమో హీరోను గాఢంగా ప్రేమించి అన్నయ్య తెచ్చిన సంబంధం నచ్చిందని పెళ్లికి ఓకే చెప్పేస్తుంది అదే మాట జైల్లో ఉన్న హీరోకు వచ్చినిర్భయంగా చెబుతుంది ఇంకో అమ్మాయి హీరో కథంతా తెలిసి కూడా ప్రేమిస్తుంది కానీ హీరో మాజీ లవర్ తో మూడు రాత్రులు గడిపాడని తెలిసేసరికి పోరా సెకండ్ హ్యాండ్ వాడా అంటూ నదిలో దూకేస్తుంది మళ్లీ హీరో వచ్చి కాపాడగానే ముందు సీన్లో ఏం జరిగిందో మరిచిపోయి అతడితో రొమాన్స్ చేస్తుంది హీరో హీరోయిన్ల పాత్రలిలా ఉంటే ఇక విలన్ ఒక సైకో అతడికి హీరోయిన్ని ముద్దు పెట్టుకోవడమే టార్గెట్ దాని కోసం గన్ను పట్టుకుని హీరోయిన్ వెంట తిరుగుతుంటాడు  ఇలా ఒక్కో పాత్రలో ఒక్కో రకమైన తిక్క కనిపిస్తుంది ఏ పాత్ర కూడా ప్రేక్షకులు రిలేట్ చేసుకునేలా ఉండదు ఇక కథాకథనాలైనా ఏమైనా ప్రత్యేకంగా ఉన్నాయా అంటే అదీ లేదు పూరి తన పాథ కథల్నే అటు ఇటు మార్చి సినిమా లాగించేసినట్లుగా కనిపిస్తుంది ‘రోగ్’ ప్రథమార్ధమే విసుగు పుట్టిస్తే ద్వితీయార్ధం చూశాక ప్రథమార్ధమే మేలన్న భావన కలిగిస్తుంది అనూప్ సింగ్ ఠాకూర్ సైకో విలనిజం చాలా సిల్లీగా అనిపించినా ఎంటర్టైన్ చేయడం గుడ్డిలో మెల్ల ‘‘అమ్మాయిలు మేథమేటిక్స్ అబ్బాయిలు పొయెట్రీ’’ ఇలాంటి పూరి మార్కు డైలాగులు కూడా కొంత ఎంటర్టైన్ చేస్తాయి ఇలాంటి డైలాగులు కొన్ని సన్నివేశాలు మాస్ ప్రేక్షకుల్ని రోగ్ అక్కడక్కడా అలరిస్తాయి అంతకుమించి ’రోగ్’లో చెప్పుకోదగ్గ విశేషాలేం లేవు ఒకప్పుడు పూరి సినిమాల్లో ఎంతగానో నవ్వించిన ఆలీ కూడా రోగ్లో ఏమీ చేయలేకపోయాడంటే అది పూరి వైఫల్యమే మొత్తంగా పూరి ఏదో అన్యమనస్కంగా మొక్కుబడిగా ఈ సినిమాను లాగించేసినట్లు అనిపిస్తుంది  నటీనటులు   కొత్త కుర్రాడు ఇషాన్ చూడ్డానికి బాగున్నాడు అతడికి స్టైలింగ్ అదీ కూడా బాగానే కుదిరాయి కానీ నటన పరంగా పెద్దగా చెప్పుకోవడానికేమీ లేదు సినిమా అంతటా కూడా ఒకే రకమైన హావభావాలతో లాగించాడు సీరియస్ లుక్స్ తప్ప ఇంకేమీ చూపించలేదు ఈ మధ్య పూరి హీరోలందరూ ఎలా ఉన్నారో ‘రోగ్’లో ఇషాన్ కూడా అలాగే కనిపించాడు హీరోయిన్లిద్దరిలో ఎవరూ ఆకట్టుకోలేదు ఇద్దరి లుక్స్ బాగా లేవు ఇషాన్ పక్కన ఏంజెలా కానీ మన్నారా కానీ సూటవ్వలేదు ఉన్నంతలో మన్నారా కాస్త బెటర్ ఏంజెలా తేలిపోయింది ఐతే అందాల ప్రదర్శనలో మాత్రం ఇద్దరూ ఒకరితో ఒకరు పోటీ పడ్డారు విలన్ అనూప్ సింగ్ ఠాకూర్ ఒక్కడు అందరిలోకి మెరుగ్గా కనిపించాడు సైకో పాత్రలో అతను బాగానే చేశాడు సైకో పాత్ర కావడం వల్ల కొంచెం ఓవరాక్షన్ చేసినట్లు అనిపించినా అతడి నటన ఆకట్టుకుంటుంది సినిమాలో కాస్త ఎంటర్టైన్ చేసేది అతనొక్కడే సత్యదేవ్ రాహుల్ సింగ్ సుబ్బరాజు తులసి వీళ్లంతా మామూలే ఆలీ నవ్వించలేకపోయాడు  సాంకేతికవర్గం   సునీల్ కశ్యప్ పాటలు పర్వాలేదు నేపథ్య సంగీతం మాత్రం సినిమా లాగే రకరకాలుగా అనిపిస్తుంది విచిత్రమైన సౌండ్లతో మాటల్లో చెప్పలేని ఫీలింగ్ కలిగించాడు కశ్యప్ ముకేష్ ఛాయాగ్రహణం సినిమాల్లో చెప్పుకోదగ్గ ప్లస్ పాయింట్ విజువల్స్ ఆకట్టుకుంటాయి ఇషాన్-మన్నారా మధ్య వచ్చే రొమాంటిక్ సాంగ్ లో కెమెరా పనితనం ఆకట్టుకుంటుంది ప్రొడక్షన్ వాల్యూస్ విషయంలో ఢోకా లేదు స్టార్ హీరోల సినిమాల స్థాయిలో బాగానే ఖర్చుపెట్టినట్లున్నారు ఇక రైటర్ కమ్ డైరెక్టర్ పూరి గురించి ఏం చెప్పాలి ఆయన ఒకప్పుడు తీసిన సినిమాల్ని గుర్తు తెచ్చుకుని చింతించడం తప్ప ‘రోగ్’ విషయంలో ఆయన ఏ రకంగానూ మెప్పించలేదు ఒక్క రోజులో కథ రాసేస్తా రెండు వారాల్లో స్క్రిప్టు పూర్తి చేసేస్తా అని స్టేట్మెంట్లు ఇస్తున్న పూరి ఆ కథల్ని ఏమాత్రం మనసు పెట్టి రాస్తున్నారో వాటిని ఏమాత్రం శ్రద్ధతో తీస్తున్నారో కూడా చూసుకోవాలి ‘రోగ్’ లాంటి సినిమాల్ని ఆయన్నుంచి ఎవ్వరూ ఆశించరు  చివరగా రోగ్ ఈ చంటిగాడితో కష్టం బాబోయ్  
__________________________
   చిత్రాంగద (అంజలి) ఒక కాలేజీలో ప్రొఫెసర్ గా పని చేస్తుంటుంది ఆమెకు ఆత్మలు దయ్యాలు అనే కాన్సెప్ట్ అంటేనే నచ్చదు అలాంటి చిత్రాంగద దయ్యం పూనినట్లు ప్రవర్తిస్తుంది అప్పుడప్పుడూ మగరాయుడిలా మారి తనతో పాటు హాస్టల్లో ఉండే అమ్మాయిల్ని ఇబ్బంది పెడుతుంది మరోవైపు ఆమెకు తరచుగా ఒక కల వస్తుంటుంది అందులో ఎవరో మహిళ ఒకతణ్ని చంపేస్తున్నట్లు కనిపిస్తుంది ఈ కల గురించి చిత్రాంగద చెబితే ఆమెకు పిచ్చి పట్టిందంటారు జనాలు దీంతో ఈ కల సంగతేంటో చూడాలనుకుంటుంది చిత్రాంగద ఇంతకీ చిత్రాంగదకు ఏమైంది ఆమె ఎందుకలా ప్రవర్తిస్తుంది ఆమె దయ్యం పట్టిందా తన కల సంగతేంటి ఈ విషయాలన్నీ తెరమీదే చూసి తెలుసుకోవాలి  కథనం - విశ్లేషణ   ‘చిత్రాంగద’ సినిమా విడుదల కాకుండా ఇన్నాళ్లు ఎందుకు ఆగిపోయిందో సినిమా మొదలైన ఓ పావుగంటకే అర్థమైపోతుంది అసలు దర్శకుడు అశోక్ అంజలికి కానీ నిర్మాతలకు కానీ ఏం చెప్పి ఈ సినిమా ఒప్పించాడో కానీ సినిమా చేస్తున్నపుడు మధ్యలో కూడా ఎవరికీ మనం ఏం చేస్తున్నామా అని సందేహాలు కలగలేదా అనిపిస్తుంది ‘చిత్రాంగద’ చూస్తున్నంతసేపూ ‘చిత్రాంగద’లో బేసిక్ ఐడియా పర్వాలేదనే అనిపిస్తుంది కానీ ఆ ఐడియాను నమ్ముకుని తలా తోకా లేకుండా తోచింది రాసేసి ఎలా పడితే అలా సినిమా తీసేసినట్లే ఉంది ఔట్ పుట్ చూస్తే  ఒక్కటి మాత్రం వాస్తవం అశోక్ మనసు పెట్టి ఈ సినిమా తీయలేదు సినిమా చేస్తున్నపుడు మధ్యలోనే అతడికి కాన్ఫిడెన్స్ పోయినట్లుంది అందుకే ఇక ఎలాగోలా కానిచ్చేద్దాం అన్నట్లు అన్యమనస్కంగా సినిమా పూర్తి చేశాడేమో అనిపిస్తుంది నటీనటులు సాంకేతిక నిపుణులు అందరూ కూడా చాలా మొక్కుబడిగా చాలా అనాసక్తికరంగా పని చేసినట్లు అనిపిస్తుంది ఎవరి స్థాయిలో వాళ్లు ప్రేక్షకుల్ని మరింత ఇబ్బంది గురి చేయడం తప్ప చేసిందేమీ లేదు షార్ట్ ఫిలిమ్స్ వెబ్ సిరీస్ కూడా ఎంతో పకడ్బందీగా ఒక పద్ధతి ప్రకారం తీస్తున్న ఈ రోజుల్లో ‘పిల్ల జమీందారు’ లాంటి సక్సెస్ ఫుల్ మూవీతో దర్శకుడిగా పరిచయమైన అశోక్ ‘చిత్రాంగద’ను ఇంత అపరిపక్వంగా ఇంత గందరగోళంగా తీస్తాడని అస్సలు ఊహించలేం  ‘చిత్రాంగద’ క్లైమాక్స్ చూశాక ఆ పాయింటే అశోక్ ను హీరోయిన్ అంజలిని నిర్మాతల్ని ఎగ్జైట్ చేసి ఉండొచ్చేమో అనిపిస్తుంది ఐతే ఏదో ఒక పాయింట్ వరకే ఎగ్జైట్ అయిపోయి దాని చుట్టూ ఏదో ఒకటి అల్లేసి ఏది పడితే అది తీసేస్తే ఎలా తయారవుతుందో ‘చిత్రాంగద’ సినిమా ఉదాహరణగా నిలుస్తుంది ప్రతి సన్నివేశంలోనూ అవసరం లేని హడావుడి అర్థం లేని సన్నివేశాలు క్లూలెస్ గా అనిపించే నటీనటుల హావభావాలు చిత్ర విచిత్రమైన ఎబ్బెట్టుగా అనిపించే కెమెరా యాంగిల్స్ విచిత్రమైన సౌండ్స్ తో బ్యాగ్రౌండ్ స్కోర్ అప్పుడప్పుడూ ఎందుకొచ్చిపడ్డాయో తెలియని పాటలు ఇలా ‘చిత్రాంగద’ అన్ని రకాలుగా ప్రేక్షకుల సహనానికి పరీక్ష పెడుతుంది  మధ్యలో ఒక చోట ఒకమ్మాయి ఇది ‘నవరసాలు ఉన్న సకుటుంబ కథ’ అనే మాట వాడుతుంది దర్శకుడు అశోక్ ‘చిత్రాంగద’ను అలాగే తీర్చిదిద్దాలని అనుకున్నట్లున్నాడు ఇదొక సైకలాజికల్ థ్రిల్లర్ అని ఆ తరహాలోనే ఈ కథను నడిపించాలని మరిచిపోయి కామెడీ సెంటిమెంటు సహా అన్ని మసాలాల్నీ దీనికి అంటించే ప్రయత్నం చేశాడు దీంతో సినిమా ఎటూ కాకుండా పోయింది సినిమాలో ఒక్క పాత్రకు కూడా ఒక నిర్దిష్టమైన క్యారెక్టరైజేషన్ లేదు ఏ పాత్ర ఎప్పుడు ఎలా ప్రవర్తిస్తుందో ఏ ఎక్స్ ప్రెషన్ ఎందుకిస్తుందో అర్థం కాదు అంజలి పాత్రే తీసుకుంటే ఆ క్యారెక్టర్ కు దయ్యం పట్టి అబ్బాయిలాగా ప్రవర్తిస్తుంది అమ్మాయిల మీద మోజు పడుతుంది దానికి సంబంధించి ఆరంభంలో ఒక ఇంట్రడక్షన్ ఇస్తారు ఆ తర్వాత ఆ సంగతి మరిచిపోతారు అప్పుడప్పుడూ అంజలికి వీరావేశం వస్తుంది అది వచ్చినపుడల్లా ఫ్యాక్షన్ సినిమాల్లో హీరో లాగా సవాళ్లు చేస్తుంది తర్వాతి సీన్లోనే ఆ సంగతి మరిచిపోయి చాలా మామూలుగా కనిపిస్తుంది  ‘చిత్రాంగద’లో అంజలిని అబ్బాయి లాగా చూపించే సన్నివేశాల గురించి ఎంత తక్కువ మాట్లాడుకుంటే అంత మంచిది చాలా ఎబ్బెట్టుగా అనిపిస్తాయి ఈ సన్నివేశాల్లో ఆమె మేనరిజమ్స్ సప్తగిరితో చేయించిన కామెడీ కూడా సినిమాను కాపాడలేకపోయింది ఇదే కామెడీ మరో సినిమాలో అయితే వర్కవుటయ్యేదేమో కానీ ఇందులో అది సింక్ అవ్వలేదు సప్తగిరి అనగానే ‘ప్రేమకథా చిత్రమ్’ గుర్తుకొచ్చి ఒకచోట అంజలికి నందిత గెటప్ వేయించి ఆమెతో సప్తగిరిని బాదించే కార్యక్రమం ఒకటి పెట్టారు అది కూడా తేలిపోయింది ఇక అంజలికి సాక్షి గులాటికి మధ్య వచ్చే సెంటిమెంటు సీన్లయితే మరీ సిల్లీగా తయారయ్యాయి  ‘చిత్రాంగద’లో చెప్పుకోదగ్గ ప్లస్ పాయింట్ ఏదైనా ఉందంటే అది క్లైమాక్సులో వచ్చే ఫ్లాష్ బ్యాక్ ఎపిసోడ్ మాత్రమే దాని వరకు కొంచెం పకడ్బందీగా తీశాడు అశోక్ ఈ ఎపిసోడ్ కూడా ‘అరుంధతి’లో పశుపతి పాత్ర స్ఫూర్తితో అల్లుకున్నట్లు కనిపిస్తుంది ఈ ఫ్లాష్ బ్యాక్ వరకు కొంచెం కన్విన్సింగ్ గా తీసి ముగింపులో పర్వాలేదనిపించాడు అశోక్ కాకపోతే సమస్య ఏంటంటే అక్కడిదాకా ప్రేక్షకుడు ఓపిగ్గా ఎదురు చూడటమే కష్టం ప్రథమార్ధం అయ్యేసరికే ప్రేక్షకుల పరిస్థితి అయోమయంగా తయారవుతుంది మొత్తంగా ‘చిత్రాంగద’లో ఒక్క క్లైమాక్స్ మినహాయిస్తే చెప్పుకోదగ్గ విశేషాలేమీ లేవు  నటీనటులు   అంజలి తన వంతుగా ఏదో ప్రయత్నం చేసింది కానీ ఆమెకు కూడా ఈ కథేంటో అర్థం కాలేదేమో అనిపిస్తుంది కొన్ని సన్నివేశాల్లో హావభావాలు చూస్తే ‘సైజ్ జీరో’లో అనుష్కను చూసి ఆమె మీద జనాల ఫీలింగ్ మారిపోయినట్లుగా ఇందులో అంజలిని చూస్తే అలాంటి ఫీలింగే కలుగుతుంది ఇక సినిమాలో సరైన క్యారెక్టర్ ఉండి దానికి తగ్గట్లుగా నటించిందంటే ఒక్క దీపక్ మాత్రమే సింధు తులాని కూడా పర్వాలేదు జయప్రకాష్ సాక్షి గులాటి స్వాతి దీక్షిత్ మిగతా పాత్రధారుల గురించి చెప్పడానికేమీ లేదు  సాంకేతికవర్గం   సెల్వ-స్వామి సంగీతం బాల్ రెడ్డి ఛాయాగ్రహణం కూడా సినిమాకు తగ్గట్లే తయారయ్యాయి పాటలు కానీ బ్యాగ్రౌండ్ స్కోర్ కానీ ఏమాత్రం ఆకట్టుకోవు కెమెరా యాంగిల్స్ చాలా ఎబ్బెట్టుగా అనిపిస్తాయి నిర్మాణ విలువల గురించి ఏం చెప్పాలి అమెరికా అని చెప్పి చాలా వరకు లోకల్ గానే కానిచ్చేశారు నిజానికి ఈ సినిమాకు అమెరికా నేపథ్యమే అక్కర్లేదు దాని వల్ల సినిమాకొచ్చిన అదనపు ప్రయోజనమేమీ లేదు కథగా విన్నపుడు పర్వాలేదన్నట్లు అనిపించేలా ‘చిత్రాంగద’ను ఎంత పేలవంగా తీయొచ్చో అంత పేలవంగా తీశాడు అశోక్ దర్శకుడిగా అతడికీ చిత్రం ఓ చేదు జ్నాపకమే కావచ్చు  చివరగా చిత్రాంగద ఈ సిత్రాలు తట్టుకోలేం!  
__________________________
   ఎర్ర శీను (విజయ్ దేవరకొండ) ఒక దొంగ జీవితంలో స్థిరపడిపోదామని అతను ఓ ఖరీదైన విగ్రహాన్ని దొంగతనం చేయడానికి సిద్ధపడతాడు ఆ విగ్రహాన్ని దొంగిలించే క్రమంలో జనాలకు దొరక్కుండా ఉండేందుకు ‘ద్వారక’ అనే అపార్ట్ మెంట్లోకి దూరుతాడు ఐతే అక్కడి పరిస్థితుల ప్రభావం వల్ల అతనో బాబా అయిపోతాడు ఆ అపార్ట్ మెంట్లోని వాళ్లే కాక బయటి జనాలు కూడా అతణ్ని దేవుడిలా కొలవడం మొదలుపెడతారు ఐతే భక్తులు పెద్ద ఎత్తున కానుకలు ఇవ్వడం చూసి కొంత మంది ట్రస్టు పెట్టి ఎర్ర శీనును తమ ప్రయోజనాలకు వాడుకోవాలనుకుంటారు మరోవైపు ఎర్ర శీను గుట్టు బయటపెట్టడానికి ప్రయత్నాలు జరుగుతుంటాయి ఇలాంటి టైంలో ఎర్ర శీనే ప్రెస్ మీట్ పెట్టి తాను దైవాన్ని కాదని ఒక దొంగనని చెప్పేస్తాడు అతను ఎందుకిలా చేశాడు ఆ తర్వాత ఎలాంటి పరిణామాలు చోటు చేసుకున్నాయి అన్నది తెర మీదే చూసి తెలుసుకోవాలి  కథనం - విశ్లేషణ   ఒక సామాన్యుడు అనుకోకుండా బాబా అయిపోవడం లక్షలమంది భక్తుల్ని సంపాదించుకోవడం ఆ తర్వాత కొందరి చేతిలో అతడిని కొందరు కీలుబొమ్మ అయిపోవడం చివరగా దాన్నుంచి బయటపడం ఈ నేపథ్యంలో గతంలో ‘అయ్యారే’ అనే సినిమా ఒకటి వచ్చింది ఈ మధ్యే ‘అప్పట్లో ఒకడుండేవాడు’తో మంచి పేరు సంపాదించిన యువ దర్శకుడు సాగర్కెచంద్రకు తొలి సినిమా అది ఆ చిత్రం లేని పోని వివాదాల్లో చిక్కుకోవడం వల్ల సరైన పబ్లిసిటీ లేకపోవడం వల్ల ఆదరణకు నోచుకోలేదు కానీ అది మంచి విషయం ఉన్న సినిమా చాలా పకడ్బందీగా కూడా ఉంటుంది ‘ద్వారక’ చూస్తుంటే అడుగడుగునా ‘అయ్యారే’ గుర్తుకురావడం ఖాయం ఒకే తరహా కథను ఇంకోసారి ప్రయత్నం చేయకూడదనేమీ లేదు కాబట్టి ‘ద్వారక’ను దర్శకుడు ‘అయ్యారే’ తరహాలో నడిపించాలనుకోవడంలో తప్పేమీ లేదు కాకపోతే ‘అయ్యారే’లో ఉన్నంత డెప్త్ పకడ్బందీ కథనం ఇందులో మిస్సయ్యాయి  కొత్త దర్శకుడు శ్రీనివాస్ రవీంద్ర కాస్త భిన్నమైన కథనే ఎంచుకున్నాడు కానీ కథను ఆసక్తికరంగా కొత్తగా నడిపించలేకపోయాడు పాత్రల పరిచయం కథలోని కొన్ని మలుపులు పర్వాలేదనిపిస్తాయి కానీ ఆ తర్వాత ‘ద్వారక’ చాలా సాదాసీదాగా నడుస్తుంది హీరో బాబా అయిపోయి లక్షలాది మంది భక్తుల్ని సంపాదించుకోవడం వందల కోట్ల కానుకల వచ్చి పడటం ఇవన్నీ పైపైన చూపించారు అందుకు దారి తీసిన పరిస్థితుల్ని కొంచెం కూడా కన్విన్సింగ్ గా చూపించే ప్రయత్నం జరగలేదు అన్నీ కూడా సినిమాటిగ్గా చకచకా జరిగిపోతుంటాయి దీంతో ప్రేక్షకులు సీరియస్ గా సినిమాలో ఇన్వాల్వ్ అయ్యే అవకాశం ఉండదు  ‘ద్వారక’కు ప్రధాన ఆకర్షణ అవుతాడనుకున్న కథానాయకుడు విజయ్ దేవరకొండ సినిమాలో ప్రేక్షకులు ఆశించినట్లుగా కనిపించడు బహుశా ‘పెళ్లిచూపులు’ విడుదలకు ముందే ఈ సినిమా సెట్స్ మీదికి వెళ్లడం వల్ల కావచ్చు అతడి పాత్రకు అంత ప్రాధాన్యం ఏమీ లేదు సినిమాలో మిగతా పాత్రలు ఆడించినట్లు ఆడటం తప్ప అతను పెద్దగా చేసిందేమీ లేదు చాలాసార్లు విజయ్ బ్లాంక్ గా కనిపించడాన్ని బట్టి అతడి పాత్ర ఎంత వీక్ గా ఉందో అర్థం చేసుకోవచ్చు విజయ్ పాత్ర ప్యాసివ్ గా ఉండటం సినిమాకు పెద్ద మైనస్ అయింది  ఆరంభ సన్నివేశాలు మెప్పించినా ఆ తర్వాత కథనం చాలా సాదాసీదాగా నడుస్తుంది ఇంటర్వెల్ బ్యాంగ్ ఒక్కటి సినిమాలో పర్వాలేదనిపిస్తుంది తాను దేవుడిని కాదని దొంగనని హీరో ప్రెస్ మీట్ పెట్టి చెప్పేసే చోటే ఇంటర్వెల్ ఇవ్వడం ఒక రకంగా సాహసమే అక్కడి నుంచి ద్వితీయార్ధం మొత్తాన్ని నడిపించడం అంత సులువు కాదు ఈ మలుపు ద్వితీయార్ధంపై ఆసక్తి రేకెత్తిస్తుంది కానీ ద్వితీయార్ధంలో ఆ ఆసక్తిని నిలబెట్టలేకపోయింది ప్రిక్లైమాక్స్ లో కథను కొంచెం ఎమోషనల్ గా నడిపించే ప్రయత్నం చేశాడు దర్శకుడు కానీ అనుకున్నంతగా ఎమోషన్ అయితే పండలేదు హీరో తన ప్రేమను త్యాగం చేసి బాబాగానే కొనసాగాలని నిర్ణయించుకున్నా ప్రేక్షకులేమీ కదిలిపోరు ఎందుకంటే ప్రేమకథలోనే అంత డెప్త్ లేదు చీకట్లో హీరోయిన్ని గుద్దేసి ఆమెతో ప్రేమలో పడిపోవడం తర్వాత డబ్బుతో పారిపోవాలనుకున్నవాడు ఆమెను చూసి వెనక్కి తగ్గడం హీరోయిన్ కూడా సరైన కారణం లేకుండానే హీరోకు పడిపోవడం ఇవన్నీ ప్రేమకథను సాదాసీదాగా మార్చాయి ‘ద్వారక’లో అక్కడక్కడా కొన్ని ఇంప్రెసివ్ మూమెంట్స్ ఉన్నా కథ కూడా కొంచెం భిన్నంగా అనిపించినా ఒక ఫ్లోలో కథ నడవకపోవడం పైపైన లాగించేయడం మైనస్ అయ్యాయి ఇంకొంత కసరత్తు చేసి ఉంటే ‘ద్వారక’ బెటర్ మూవీ అయ్యుండేది  నటీనటులు   ‘ఎవడే సుబ్రమణ్యం’ ‘పెళ్లిచూపులు’ సినిమాల్లో చూసిన విజయ్ కి ‘ద్వారక’లో కనిపించే విజయ్ కి చాలా తేడా కనిపిస్తుంది ఆ పాత్రలకు సూటైనట్లుగా ఎర్ర శీను పాత్రకు అతను సూటవ్వలేదు దొంగ పాత్రలో కనిపించినంత సేపు ఓకే కానీ బాబా పాత్రలోకి మారాక మాత్రం విజయ్ సాధారణంగా కనిపించాడు అతడి కేర్ లెస్ క్యాజువల్ యాక్టింగ్ ఈ పాత్రకు సూటవ్వలేదు విజయ్ డ్యాన్సులు చేస్తూ రెగులర్ కమర్షియల్ సినిమాల తరహాలో పాటలు వేసుకుంటుంటే కూడా చిత్రంగా అనిపిస్తుంది అతడికి అలాంటివి సూటవ్వవేమో అనిపిస్తుంది పూజా జవేరి ఏమంత అందంగా లేదు కానీ నటన పర్వాలేదు పృథ్వీ పాత్ర అతడి నటన ఆకట్టుకుంటుంది మురళీ శర్మ కొంచెం ఎక్కువగా నటించేసిన ఫీలింగ్ కలుగుతుంది ప్రకాష్ రాజ్ అతిథి పాత్రలో ఓకే అనిపిస్తాడు ప్రభాకర్ ఎప్పట్లాగే చేశాడు సురేఖా వాణి మామూలే  సాంకేతిక వర్గం   సాయికార్తీక్ సంగీతం చాలా మామూలుగా అనిపిస్తుంది భజరే నంద గోపాల పాట మినహాయిస్తే మిగతావి పెద్దగా రిజిస్టర్ కావు నేపథ్య సంగీతం కొత్తగా ఏమీ అనిపించదు రొటీన్ గా లాగించేశాడు శ్యామ్ కెనాయుడు ఛాయాగ్రహణం కూడా సాధారణంగా ఉంది నిర్మాణ విలువలు సాదాసీదాగా ఉన్నాయి ‘పెళ్లిచూపులు’ విడుదలయ్యే సరికే ఈ చిత్రం పూర్తయిన నేపథ్యంలో బడ్జెట్ పరిమితుల మధ్య సినిమా తీసిన సంగతి తెరమీద కనిపిస్తుంది తక్కువ లొకేషన్లలో మామూలు సెట్టింగ్స్ మధ్య సినిమాను కానిచ్చేసినట్లుంటుంది రైటర్ కం డైరెక్టర్ శ్రీనివాస్ రవీంద్ర కథ విషయంలో కొత్తగా ఆలోచించాడు కథ మొదటుపెట్టిన తీరు కూడా ఆకట్టుకుంటుంది ఫేక్ బాబాలు వారి చుట్టూ నడిచే వ్యవహారాల్ని బాగానే స్టడీ చేసినట్లు కనిపిస్తుంది కానీ అన్ని విషయాల్నీ పైపైనే చూపించాడు డెప్త్ లేదు కథాకథనాల్లో కొంత విషయం ఉన్నప్పటికీ నరేషన్ మరీ నెమ్మదిగా పాత తరహాలో ఉండటం పెద్ద మైనస్ అయింది కథను ఫోకస్డ్ గా నడిపించడంలో దర్శకుడు విఫలమయ్యాడు  చివరగా ద్వారక పైపై మెరుపులే  
__________________________
   భక్తవత్సలం (జయప్రకాష్)కు లేక లేక పుట్టిన కొడుకు లక్కీ (మంచు విష్ణు) అతను పుట్టగానే తండ్రికి కలిసొస్తుంది కానీ ఆ వెంటే కష్టాలు మొదలవుతాయి లక్కీ పెరిగి పెద్దవుతున్న కొద్దీ మళ్లీ మళ్లీ ఇలాగే జరగడంతో అతణ్ని నష్ట జాతకుడిగా భావించి అసహ్యించుకుంటాడు భక్తవత్సలం కూతురి పెళ్లి కోసం దాచిన డబ్బుల్ని కూడా లక్కీ పోగొట్టడం దాని వల్ల తన పరువు పోవడంతో లక్కీ మీద తండ్రికి అసహ్యం మరింత పెరిగిపోతుంది మరోవైపు తాను ప్రేమించిన అమ్మాయి కూడా తనను అసహ్యించుకోవడంతో ఇక ఆత్మహత్యే శరణ్యం అనుకుంటాడు లక్కీ అలాంటి సమయంలో అతడి జీవితం అనుకోకుండా మలుపు తిరుగుతుంది ఆ మలుపేంటి తర్వాత ఏమైంది అన్నది తెరమీదే చూడాలి  కథనం - విశ్లేషణ   బస్సులో మారిపోయిన తన బ్యాగును హీరో భద్రంగా తీసుకొచ్చి తనకిచ్చేశాడని అతడి దగ్గర పాతిక కోట్లు తీసుకొచ్చి పెట్టేస్తాడు విలన్ గ్యాంగులో ఒకడు కానీ ఆ డబ్బు అనుకోకుండా తన సొంతం అయిపోవడంతో ఎంజాయ్ చేయడానికి రెడీ అయిపోతాడు హీరో కానీ ఒక పార్టీ సాంగ్ అతడికి జ్నానోదయం అయిపోతుంది ఆ డబ్బు వాడుకోవడం తప్పని తీసుకెళ్లి పోలీస్ అధికారికి ఇచ్చేయబోతాడు ఆ పాతిక కోట్లకు సంబంధించిన కథేంటో పోలీస్ అధికారి చెప్పగానే ఆ డబ్బు వెనక్కి తీసుకుని విలన్ భరతం పడతానంటూ రెడీ అయిపోతాడు పోలీస్ బాస్ కూడా అలాగే నువ్వు ఎలా కావాలంటే అలా చెయ్యి అనేసి అతను ఓ పోలీసుని వాడేసుకోవడానికి కూడా పర్మిషన్ ఇచ్చేస్తాడు పాతిక కోట్ల మేటర్ని అందరూ ఇంత తేలిగ్గా తీసుకుని సిల్లీగా డీల్ చేస్తుంటే బ్యాగులో ఉన్నవి చెల్లే నోట్లేనా అని సందేహం కలగక మానదు  డబ్బులతో ముడిపడ్డ దొంగా పోలీస్ కథలు కామెడీగా ఉంటేనే బాగుంటాయి కానీ మరీ ఇంత సిల్లీగా సీన్స్ రాసుకునేసరికి కామెడీ పండకపోగా సినిమానే కామెడీ అయిపోయింది ‘లక్కున్నోడు’లో ఆరంభ సన్నివేశాలు చూస్తుంటే లైట్ హార్టెడ్ కామెడీ ఎంటర్టైనర్ లాగా అనిపిస్తుంది హీరో పరిచయం కాగానే అవతలి వాళ్లకు అదృష్టం కలిసొచ్చేసి తర్వాతి సీన్లోనే మొత్తం తిరగబడుతుందనే విషయాన్ని చూపించే క్రమంలో విష్ణు- సత్యం రాజేష్ కాంబినేషన్లో వచ్చే కామెడీ ఎపిసోడ్ బాగానే నవ్విస్తుంది విష్ణు-వెన్నెల  కిషోర్ కాంబినేషన్లో సీన్లు కూడా పర్వాలేదనిపిస్తాయి ఐతే ఈ కామెడీని ఓ మోస్తరుగా ఎంజాయ్ చేస్తుండగా ఇంతకీ ట్రైలర్లో చూపించిన అసలు కథ ఇంకా మొదలవలేదేంటి అనుకుంటాం దాని కోసం ఆసక్తిగా ఎదురు చూస్తాం కానీ ఆ ఎపిసోడ్ మొదలయ్యాక ఈ కథ గాడి తప్పేసింది పైన చెప్పుకున్న తరహాలో చాలా సిల్లీగా సాగిపోతూ ప్రేక్షకుడిలో ఆసక్తిని అంతకంతకూ తగ్గించేస్తుంది  ‘లక్కున్నోడు’ కొంత వరకు కామెడీ మాత్రమే పండింది అసలు కథతో ముడిపడ్డ వ్యవహారమంతా కూడా విసిగిస్తుంది అసలే కథలో అంత సీరియస్ నెస్ లేదనుకుంటుంటే విలన్ అవతారం ఎత్తిన ఎంవీవీ సత్యానారాయణ ఆ సీరియస్ నెస్ ను మరింత తగ్గించేస్తాడు అసలే వీక్ క్యారెక్టర్ అంటే ఎంవీవీ చేయడంతో ఆ పాత్ర మరింత వీక్ అయిపోయింది ప్రథమార్ధాన్ని కామెడీతో ఎలాగోలా లాగించేయొచ్చు కానీ ద్వితీయార్ధమే అనాసక్తికరంగా సాగి బోర్ కొట్టిస్తుంది హీరో-విలన్ మధ్య సాగే ఆట ఆసక్తి రేకెత్తించదు ప్రేక్షకుడితో ఉత్సాహం తీసుకొచ్చే మూమెంట్ ఏదీ ద్వితీయార్ధంలో లేదు చివర్లోకి వచ్చేసరికి తండ్రీ కొడుకుల సెంటిమెంటు పండిచడానికి మెలోడ్రామా బాగా దట్టించారు కొడుకును తండ్రి అపార్థం చేసుకోవడం చివర్లో రియలైజ్ అవ్వడం ఈ నేపథ్యంలో చాలా సినిమాల్లో చూసిన సెంటిమెంటు సీనే ఇందులోనూ కనిపిస్తుంది ఐతే కొడుకును తండ్రి అపార్థం చేసుకునే సన్నివేశాలే చాలా ఫోర్స్డ్ గా అనిపించడంతో చివర్లో వచ్చే సన్నివేశాలు మరీ డ్రమటిగ్గా తయారయ్యాయి సినిమా మొదలైనపుడు ఉండే పాజిటివ్ ఫీలింగ్ చివరికి వచ్చేసరికి బాగా తగ్గిపోతుంది ‘లక్కున్నోడు’ ఒక సాదాసీదా సినిమాగా ముగుస్తుంది   నటీనటులు   మంచు విష్ణుకు ఈ కథ మీద అపారమైన నమ్మకం ఉన్నట్లుంది అందుకే ‘ఢీ’ స్టయిల్లో కాన్ఫిడెంటుగా చలాకీగా నటించే ప్రయత్నం చేశాడు కామెడీ సీన్స్ లోవిష్ణు నటన ఆకట్టుకుంటుంది కానీ సెంటిమెంటు సీన్లలో అంతగా మెప్పించలేకపోయాడు పాజిటివ్ పద్మగా ఆరంభంలో హన్సిక పాత్ర బాగానే అనిపిస్తుంది కానీ తర్వాత మామూలైపోయింది ఆమెలో మునుపటి గ్లో లేదు పైగా ఆమె మేకప్ పేలవంగా ఉంది అసలే బాగా తెలుపు దాని మీద మరీ ఎక్కువ మేకప్ వేయడం సినిమా అంతటా హన్సిక అదోలా కనిపించింది ఆమెకు పెద్దగా నటించే అవకాశం కూడా రాలేదు జయప్రకాష్ తండ్రి పాత్రలో ఓకే ఎంవీవీ సత్యానారాయణ విలన్ పాత్రకు అవసరమైన క్రూరత్వాన్ని చూపించలేకపోయాడు క్యారెక్టరైజేషన్ కూడా ప్రత్యేకంగా ఏమీ లేకపోవడంతో ఆ పాత్ర ఇంపాక్ట్ చూపించలేకపోయింది సత్యం రాజేష్ వెన్నెల కిషోర్ ఉన్నంతలో బాగానే నవ్వించారు ప్రభాస్ శీను పర్వాలేదు  సాంకేతికవర్గం   అచ్చు పాటలేవీ కూడా అంత క్యాచీగా లేవు చాలా మొక్కుబడిగా పాటలిచ్చినట్లున్నాడతను చిన్నా బ్యాగ్రౌండ్ స్కోర్ పర్వాలేదు పిజివిందా ఛాయాగ్రహణం బాగుంది కెమెరా పనితనం ప్రత్యేకంగా కనిపించేంత సినిమా కాకపోయినా విజువల్స్ మంచి ఫీలింగే ఇస్తాయి నిర్మాణ విలువలు ఓకే డైమండ్ రత్నబాబు అక్కడక్కడా తనదైన శైలిలో కొన్ని పంచులు పేల్చాడు వెన్నెల కిషోర్-విష్ణు-హన్సిక కాంబినేషన్లో వచ్చే సన్నివేశాల్లో పంచులు నవ్విస్తాయి ఐతే స్క్రీన్ ప్లేలో మాత్రం రత్నబాబు మ్యాజిక్ పని చేయలేదు దర్శకుడు రాజా కిరణ్ రాసుకున్న కథే బలహీనంగా ఉండగా కథనం కూడా అలాగే సాగింది హై మూమెంట్ ఏదీ లేకుండా స్క్రీన్ ప్లే ఫ్లాట్ గా సాగిపోవడంతో రెండు గంటల్లోపు నిడివి ఉన్నా సినిమా బోరింగ్ గా తయారైంది థ్రిల్లర్ లక్షణాలున్న కథను ఎంచుకున్నప్పటికీ దర్శకుడు రాజా కిరణ్ ప్రేక్షకుల్ని పెద్దగా సర్ప్రైజ్ చేయలేకపోయాడు అతడి నరేషన్ స్లోగా ఉండటం కూడా మైనస్ అయింది కొన్ని కామెడీ సీన్లలో మినహాయిస్తే రాజా కిరణ్ మెప్పించలేకపోయాడు  చివరగా లక్కున్నోడు కిక్కు లేదు బాస్!  
__________________________
కథః   నరేష్ (అల్లరి నరేష్) పెళ్లిళ్లకు బ్యాండ్ మేళం అందించే బృందానికి యజమాని ఐతే ఓ పసిపాప ప్రాణాలు నిలబెట్టే క్రమంలో అతను అప్పుల పాలవుతాడు అలాంటి సమయంలోనే తన ఇంట్లో తిరుగుతున్న దయ్యాన్ని తరిమికొట్టే బాధ్యతను అనుకోకుండా నరేష్ కు అప్పగిస్తాడు గోపాల్  (రాజేంద్ర ప్రసాద్) అనే పెద్ద మనిషి తనకు దయ్యాల్ని వెళ్లగొట్టే విద్య ఏమీ తెలియకపోయినా డబ్బు కోసం ఈ పనికి ఒప్పుకుంటాడు నరేష్ కానీ ఆ ఇంట్లో అడుగుపెట్టాక అతడికి అసలు విషయం బోధపడుతుంది దయ్యమే అతణ్ని అక్కడికి రప్పించుకున్న సంగతి తెలుస్తుంది ఇంతకీ దయ్యంతో నరేష్ కు సంబంధమేంటి దాన్నుంచి అతను ఎలా బయటపడ్డాడు అన్నది మిగతా కథ  కథనం - విశ్లేషణః   ఒక కొత్త ఫార్ములాతో ఒక సినిమా హిట్టయితే ఇక వరుసగా అదే బాటలో కథలు అల్లడం సినిమాలు తెరకెక్కించడం మన రచయితలు దర్శకులకు అలవాటు ఈ ఫార్ములా మొహం మొత్తి ప్రేక్షకులు విసిగి వేసారి పోయే వరకు దాన్ని వదిలిపెట్టరు హార్రర్ కామెడీల పరిస్థితి ఇప్పుడు ఇలాగే ఉంది ప్రేమకథా చిత్రమ్తో మొదలైన ఈ ఫార్ములాకు సక్సెస్ రేట్ బాగానే ఉంది కానీ ఇది చాలా త్వరగా మొనాటనీ తెప్పించేసింది ఈ జానర్లో వచ్చిన చాలా సినిమాల్ని డిట్టో ఫాలో అయిపోయింది ‘ఇంట్లో దెయ్యం నాకేం భయం’  ఇంట్లో ఒక ఆడ దెయ్యం తిష్ట వేయడం ఆ ఇంట్లో హీరో సహా ఒక్కొక్కరుగా కామెడీ బ్యాచ్ చేరిపోవడం వాళ్లందరినీ దెయ్యం చితకబాదడం తర్వాత ఆ దయ్యం ఫ్లాష్ బ్యాక్ చూపించడం చివరికి దయ్యం పగ చల్లారడంతో కథ సుఖాంతమవడం ఇలా ప్రతి హార్రర్ కామెడీ కూడా ఇదే బాటలో నడుస్తుండటంతోనే వస్తోంది సమస్య ‘ఇంట్లో దెయ్యం నాకేం భయం’ కూడా ఈ ఫార్ములాను ఎక్కడా తప్పలేదు కామెడీ కింగ్స్ అల్లరి నరేష్ రాజేంద్ర ప్రసాద్ ఉన్నారన్న విషయం పక్కనబెడితే ఈ సినిమాలో ఏమాత్రం కొత్తదనం లేదు అదే దయ్యం విన్యాసాలు అవి దెబ్బలు అదే కామెడీ అదే ఫ్లాష్ బ్యాక్ అదే ముగింపు ఇలా ఇప్పటికే చూసిన బోలెడన్ని హార్రర్ కామెడీల్ని రివైండ్ చేసి చూస్తున్నట్లు అనిపిస్తుంది తప్ప ఇంట్లో దెయ్యం నాకేం భయం ఏమాత్రం ప్రత్యేకంగా అనిపించదు  ఈ మధ్య వచ్చిన సూపర్ హిట్ మూవీ ‘ఎక్కడికి పోతావు చిన్నవాడా’లోనూ హార్రర్ కామెడీ టచ్ ఉంటుంది అందులోనూ దెయ్యం కమెడియన్లను వరుసబెట్టి కోటింగ్ ఇస్తుంది కానీ అందులో మాదిరి ‘ఇంట్లో దెయ్యం నాకేం భయం’లో వాయింపుడు అంతగా నవ్వు తెప్పించదు చిన్నవాడాలో ఈ హార్రర్ కామెడీతో పాటు చెప్పుకోదగ్గ విశేషాలు చాలా ఉన్నాయి వాటి మధ్యన వచ్చే హార్రర్ కామెడీ కొసమెరుపులా అనిపిస్తుంది కానీ అల్లరోడి సినిమాలో చెప్పుకోవడానికి ఇంకే విశేషాలూ లేవు ఈ బాదుడు సహా సన్నివేశాలన్నీ చాలాసార్లు చూసినవే కావడంతో ఇందులో ఏముంది ప్రత్యేకత ఇలాంటివి చాలా చూశాం కదా అన్న ఫీలింగ్ ఆద్యంతం ప్రేక్షకుడిని వెంటాడుతూ ఉంటుంది  కామెడీని డీల్ చేయడంలో నాగేశ్వరరెడ్డి పట్టు వల్ల ‘ఇంట్లో దెయ్యం నాకేం భయం’ అక్కడక్కడా నవ్వులు పంచుతుంది కొన్ని కామెడీ పంచ్ లు పేలాయి ప్రథమార్ధంలో దెయ్యం ఒక్కో పాత్రకు పరిచయమై తన దెబ్బల రుచి చూపించే సన్నివేశాలు రొటీనే అయినా కొద్దిగా నవ్విస్తాయి కానీ ద్వితీయార్ధంలో కథ మరీ మామూలుగా సాగిపోవడం ఈ మాత్రం కామెడీ కూడా పండకపోవడం ఫ్లాష్ బ్యాక్ తేలిపోవడం క్లైమాక్స్ కూడా ఏమంత ఎగ్జైటింగ్ గా లేకపోవడంతో ఇంట్లో దెయ్యం సగటు హార్రర్ కామెడీ చిత్రంలా ముగుస్తుంది అల్లరి నరేష్ తాను రెగ్యులర్ గా చేస్తున్న సినిమాల బాట నుంచి పక్కకు వచ్చాడు కానీ చాలామంది నడుస్తున్న బాటలోనే నడవడంతో వచ్చింది సమస్య నరేష్ రాజేంద్ర ప్రసాద్ సహా మంచి కామెడీ టైమింగ్ ఉన్న నటులు చాలామంది ఉన్న నేపథ్యంలో కథ కొంచెం వైవిధ్యంగా ఉండి కామెడీ కోసం కొంచెం భిన్నమైన సన్నివేశాలు అల్లుకుని ఉంటే ‘ఇంట్లో దెయ్యం నాకేం భయం’ ఈజీగా గట్టెక్కేసి ఉండేది కానీ అలాంటి ప్రయత్నమేమీ జరక్కపోవడం నిరాశ కలిగిస్తుంది  నటీనటులుః   పేరడీలు స్పూఫుల విషయంలో విమర్శలు పెరిగిపోయిన నేపథ్యంలో అల్లరి నరేష్ వాటి జోలికి వెళ్లకుండా మామూలుగా నటించాడు హార్రర్ కామెడీలో నరేష్ ను చూడటం కొత్తే కానీ ఈ పాత్ర మాత్రం కొత్తది కాదు నరేష్ తన వంతుగా కామెడీ పండించే ప్రయత్నం చేశాడు కానీ కథలో పాత్రలో కొత్తదనం లేకపోవడంతో అతడి ప్రయత్నం పెద్దగా ఫలించలేదు రాజేంద్ర ప్రసాద్ కూడా తనదైన శైలిలో కొన్ని చోట్ల నవ్వించాడు కానీ ఆయన స్థాయికి తగ్గట్లు పెర్ఫామ్ చేసే స్కోప్ లేకపోయింది హీరోయిన్ కృతిక జయకుమార్ పర్వాలేదు బాగానే చేసింది దయ్యం పాత్రలో కనిపించిన మౌర్యానిలో మాత్రం  ఏ ప్రత్యేకతా లేదు ఆమెతో ప్రేక్షకులు కనెక్టవ్వలేరు షకలక శంకర్ చమ్మక్ చంద్ర ఓ మోస్తరుగా నవ్వించారు కాలకేయ ప్రభాకర్ భూత వైద్యుడి పాత్రకు బాగానే సూటయ్యాడు మిగతా వాళ్లంతా పర్వాలేదు  సాంకేతిక వర్గంః   సాయికార్తీక్ సంగీతం సినిమాకు ఏమాత్రం ప్లస్ కాలేకపోయింది పాటలు సినిమాలో సింక్ కాలేదు సినిమాతో సంబంధం లేకుండా వచ్చి పోతుంటాయి గుర్తుంచుకోదగ్గ పాట ఒక్కటీ లేదు నేపథ్య సంగీతం పర్వాలేదు దాశరథి శివేంద్ర ఛాయాగ్రహణం ఓకే డైమండ్ రత్నబాబు డైలాగులు అక్కడక్కడా పేలాయి నిర్మాణ విలువలు సినిమా స్థాయికి మెరుగ్గానే ఉన్నాయి తొలిసారి హార్రర్ కామెడీ ట్రై చేసిన దర్శకుడు నాగేశ్వరరెడ్డి ఏమాత్రం కొత్తదనం కోసం ప్రయత్నించకుండా ఇప్పటిదాకా తెలుగు ప్రేక్షకులు ఈ జానర్లో చూసిన సినిమాల్నే ఫాలో అయిపోయాడు ఏమాత్రం కొత్తదనం కోసం ప్రయత్నించలేదు కొన్ని కామెడీ సీన్లను బాగానే డీల్ చేశాడు కానీ అంతకుమించి వైవిధ్యం ఏమీ చూపించకపోవడంతో అతడి ముద్రేమీ కనిపించలేదు  చివరగాః ఇంట్లో దెయ్యం నాకేం భయం అదే దెయ్యం అదే కామెడీ  
__________________________
   అర్జున్ (విశాల్) పల్లెటూరి నుంచి సిటీకి వచ్చి సైకాలజీ స్టూడెంట్ అయిన దివ్య (తమన్నా)ను ప్రేమిస్తాడు ఆమె డీసీపీ చంద్రబోస్ (జగపతిబాబు)కు చెల్లెలు అర్జున్ కు కొన్ని పరీక్షలు పెట్టి ఆమెతో అతడి పెళ్లికి ఓకే చెబుతాడు చంద్రబోస్ ఐతే పెళ్లికి అంతా సిద్ధమవుతున్న తరుణంలో అర్జున్ చంద్రబోస్ కు పెద్ద షాకిస్తాడు అతను నేరస్థుల నుంచి రికవర్ చేసిన వందల కోట్ల డబ్బును కొట్టేస్తాడు అప్పుడే అర్జున్ లక్ష్యం వేరే అని తెలుస్తుంది ఇంతకీ అర్జున్ ఎవరు అతడి మిషన్ ఏంటి కొట్టేసిన డబ్బుతో అతనేం చేస్తాడు అన్నది మిగతా కథ  కథనం - విశ్లేషణ   మెరిసేదంతా బంగారం కాదన్నట్లు తమిళం నుంచి వచ్చే కథలన్నీ కొత్తగా ఉంటాయని అవి కొత్త అనుభూతిని పంచుతాయని అనుకోకూడదు అందుకు ‘ఒక్కడొచ్చాడు’ ఉదాహరణగా నిలుస్తుంది ఇది మన తెలుగు సినిమాల్లో సహా అన్ని చోట్లా వాడి వాడి అరగదీసిన పాత కథతో తెరకెక్కిన సినిమా పెద్దోడిని కొట్టు పేదోడికి పెట్టు అనే తరహా రాబిన్ హుడ్ కథనే ఆధునిక హంగులతో చెప్పే ప్రయత్నం చేశాడు దర్శకుడు సూరజ్ హీరో ముందు అమాయకుడిలా పరిచయమవుతాడు కానీ తర్వాత జగత్ కంత్రీలా డబ్బంతా దోచేస్తాడు కొంచెం వెనక్కి హీరో ఎందుకలా చేస్తున్నాడో చూపించే ఒక శాడ్ ఫ్లాష్ బ్యాక్ ఉంటుంది ఈ ఫార్మాట్లో ఎన్ని సినిమాలు వచ్చి ఉంటాయో లెక్కల్లో చెప్పడం కష్టం  కథ పాతదే అయినా కథనం ఏమైనా కొత్తగా ఎంటర్టైనింగ్గా ఉందా సర్దుకుపోదాం అంటే అదీ లేదు ప్రతి సన్నివేశం ఎక్కడో చూసినట్లుగా ఉంటుంది కామెడీ సీన్లతో సహా అన్నిచోట్లా తర్వాత ఏం జరగబోతోందో సులువుగా చెప్పేయొచ్చు హీరో కాబట్టి ఏమైనా చేసేస్తాడు అవతల డీసీపీ అయినా సరే బోల్తా కొట్టక తప్పదు నాకు మెమొరీ లాస్ అంటూ హీరో డీసీపీని ఆడేసుకుంటుంటాడు హీరో ఆటలో అందరూ పావులు అయిపోతారు ఇలా ఒక ఫిక్స్డ్ ఫార్మాట్లో సాగిపోతుంది ‘ఒక్కడొచ్చాడు’ వ్యవహారం ప్రస్తుతం హాట్ టాపిక్ అవుతున్న నీ అంశం చుట్టూ కథ తిరగడం ఒక్కటే ‘ఒక్కడొచ్చాడు’లో కాంటెంపరరీగా అనిపించే అంశం  ప్రథమార్ధంలో వచ్చే హీరో హీరోయిన్ల రొమాంటిక్ ట్రాక్ ఏమంత ఆసక్తి కలిగించదు తమన్నా గ్లామర్ విందు మినహా ఈ ట్రాక్ లో ఆకర్షించే అంశాలేమీ పెద్దగా ఉండవు తమిళంలో తన వాయిస్ తో బాడీ లాంగ్వేజ్ తో కామెడీ పండించేస్తుంటాడు సూరి కానీ తెలుగు ప్రేక్షకుల్ని కూడా అతను నవ్వించాలంటే సన్నివేశాల్లో బలం ఉండాలి అది లేకపోవడంతో కామెడీ సీన్లేవీ పండలేదు ప్రథమార్ధంలో కథ మొదలవడానికి చాలా సమయం పట్టేస్తుంది ప్రి ఇంటర్వెల్ దగ్గర్నుంచే కొంచెం ఆసక్తి మొదలవుతుంది తెలుగు కమర్షియల్ సినిమాల తరహాలో ట్విస్టుతో ఇంటర్వెల్ బ్యాంగ్ ప్లాన్ చేశాడు దర్శకుడు అది మరీ అంత సర్ప్రైజ్ ఏమీ కాదు కానీ ప్రేక్షకుడిలో ఇక్కడే కొంచెం చలనం వస్తుంది  ఇక ద్వితీయార్ధం వచ్చేసరికి ఈ టెంపోను కొనసాగించలేకపోయాడు దర్శకుడు మళ్లీ సినిమా రెగ్యులర్ ఫార్మాట్లో అనాసక్తికరంగా సాగుతుంది ద్వితీయార్ధంలో వడివేలు కామెడీతోనూ అదే నేటివిటీ సమస్య ఇబ్బంది పెడుతుంది అరవ జనాలకైనా ఈ కామెడీ నచ్చుతుందా అంటే సందేహమే బ్రహ్మానందం డబ్బింగ్ కూడా ఈ పాత్రకు బలం కాలేకపోయింది విశాల్ తనదైన స్టయిల్లో ఫైట్లు చేస్తూ మాస్ ప్రేక్షకుల్ని అలరిస్తూ సాగిపోతాడు తమన్నా రెండో అర్ధంలో కనిపించేది చాలా తక్కువ అసలామె పాత్రలో ఏ విశేషం లేదు చివర్లో వచ్చే ఫ్లాష్ బ్యాక్ సీన్స్ కొంచెం గుండె బరువెక్కిస్తాయి ఐతే అంతకుముందు సినిమా సాగిన తీరుకు చివర్లో వచ్చే ఫ్లాష్ బ్యాక్ కు పొంతన కుదరదు మొదట్నుంచి సిల్లీగా సాగిన సినిమా చివరికి వచ్చేసరికి సీరియస్ టర్న్ తీసుకుంటే ఎలా సింక్ అవుతుంది విశాల్ ఫైట్లు తమన్నా గ్లామర్ రిచ్ విజువల్స్ మాత్రమే ‘ఒక్కడొచ్చాడు’లో చెప్పుకోదగ్గ పాజిటివ్స్ ఈ పరమ రొటీన్ కమర్షియల్ సినిమాలో అంతకుమించేం లేదు  నటీనటులు   విశాల్ గత సినిమాలతో పోలిస్తే ఇందులో కొంచెం అందంగా స్టైల్ గా కనిపించాడు స్టైలింగ్ అదీ బాగుంది ఎప్పట్లాగే ఫైట్లు బాగా చేశాడు నటన పరంగా అతడికి సవాలు విసిరే పాత్రేమీ కాదిది క్యారెక్టర్ మరీ రొటీన్ తమన్నా జస్ట్ పాటల కోసమే సినిమాలో ఉన్నట్లుంది నటన పరంగా ఆమెకు ఎలాంటి స్కోప్ లేదు ఐతే తన అందచందాలతో తమన్నా అలరించింది జగపతి బాబు పాత్ర కూడా ఏమంత ప్రత్యేకంగా అనిపించదు ఆయన ఉన్నంతలో తనవంతుగా సినిమాను నిలబెట్టడానికి కొంత ప్రయత్నం చేశారు సూరి వడివేలుల గురించి చెప్పడానికేమీ లేదు సంపత్ మిగతా వాళ్లంతా ఓకే  సాంకేతిక వర్గం   ‘ధృవ’తో ఆకట్టుకున్న హిప్ హాప్ తమిళ కంటెంటుకు తగ్గట్లే మ్యూజిక్ అన్నట్లుగా ఔట్ పుట్ ఇచ్చారు పాటలు పర్వాలేదు మ్యూజిక్ ఓకే అనిపించినా లిరిక్స్ క్యాచీగా లేవు బ్యాగ్రౌండ్ స్కోర్ జస్ట్ ఓకే రిచర్డ్ నాథన్ ఛాయాగ్రహణం సినిమాకు మేజర్ ప్లస్ పాయింట్ ఛేజ్ సీన్స్ యాక్షన్ సన్నివేశాల చిత్రీకరణ ఆకట్టుకుంటుంది సినిమా అంతటా విజువల్స్ రిచ్ గా అనిపిస్తాయి నిర్మాణ విలువలు బాగున్నాయి ఇక దర్శకుడు సూరజ్ ఇటు తెలుగులో అటు తమిళంలో వచ్చిన అనేకానేక మాస్ మసాలా సినిమాలన్నింటినీ చూసి ఈ కథాకథనాల్ని తయారు చేసినట్లున్నాడు ఎక్కడా కూడా కొత్తదనం లేదు దర్శకుడి ముద్రా కనిపించలేదు  చివరగా ఒక్కడొచ్చాడు ‘రొటీన్’గా వాయించేస్తాడు  
__________________________
  కోటీశ్వరుడి కూతురైన ప్రియ (శ్రుతి సోధి) తాగి పడిపోయిన తనను ఏమీ చేయకుండా ఇంటికి తీసుకొచ్చి దింపాడన్న కారణంతో ప్రశాంత్ (నవీన్ చంద్ర)ను ప్రేమించేస్తుంది ముందు ప్రియ మీద అంతగా ఆసక్తి చూపించని ప్రశాంత్ తర్వాత ఆమె ప్రేమలో పడిపోతాడు ఐతే ప్రశాంత్ కు డబ్బు లేదని ప్రియ తండ్రి వీరి ప్రేమను ఒప్పుకోడు ఐతే నిజమైన ఆనందం డబ్బులో లేదని ఒకసారి ఉన్న డబ్బంతా పోగొట్టుకుని ఆ తర్వాత కష్టపడి డబ్బు సంపాదిస్తే అందులోనే నిజమైన ఆనందం ఉంటుందని ప్రశాంత్ అనడంతో ప్రియ తండ్రి తన దగ్గరున్న డబ్బు పోగొట్టుకోవవడం కోసం వీర బాబు (పృథ్వీ) అనే హీరోతో ఒక చెత్త సినిమా తీయడానికి రెడీ అవుతాడు మరి ఆ సినిమా ఎలా వచ్చింది ఎలాంటి ఫలితాన్నందుకుంది ప్రియ తండ్రి చివరికి ఆమె ప్రేమ విషయంలో ఎలాంటి నిర్ణయం తీసుకున్నాడన్నది మిగతా కథ  కథనం - విశ్లేషణ   ఈ మధ్య కామెడీ అంటేనే పేరడీలు స్పూఫులే అయిపోయాయి సిచువేషనల్ కామెడీ పండించాలన్నా కొత్తగా ఏదైనా కామెడీ ట్రై చేయాలన్నా కష్టం కానీ స్పూఫ్ లేదా పేరడీ అంటే ఈజీగా పనైపోతుంది పైగా ఈ టైపు కామెడీకి సక్సెస్ రేట్ కూడా బాగానే ఉంది అనే భ్రమలతో తెరకెక్కిన సినిమా ‘మీలో ఎవరు కోటీశ్వరుడు’ దీన్ని సినిమా అనడం కంటే పేరడీలు స్పూఫుల ప్యాకేజీ అంటే బెటరేమో దుబాయ్ శీనులో ఎమ్మెస్ నారాయణ పాత్రలో పృథ్వీని పెట్టి అదే పాత్రతో ఒక ఫుల్ లెంగ్త్ పాత్ర చేయిస్తే ఎలా ఉంటుందో అదే మీలో ఎవరు కోటీశ్వరుడు  స్ఫూప్ చేసినా పేరడీ డైలాగ్ పేల్చినా అవి షార్ట్ గా ఉంటే సరదాగా అనిపిస్తాయి కానీ సినిమా మొత్తం అవే అంటే మొహం మొత్తేయకుండా పోదు పైగా పృథ్వీ వీరావేశంతో బాలయ్య డైలాగులు చెప్పడమేమైనా కొత్తా వయసు మళ్లిన హీరోను స్టూడెంటులాగా చూపించి సెటైరికల్ కామెడీ చేయడం తెలుగు సినిమాల్లో ఇప్పుడే చూస్తున్నామా ఇలాంటి అంశాలతో ఏకంగా ఓ సినిమానే తీసేసి దాన్నే ‘మీలో ఎవరు కోటీశ్వరుడు’లో ఒక ఉప కథ లాగా చూపించారు దాదాపు సగం సినిమాలో ఈ సినిమానే కనిపిస్తుంది ఐరనీ ఏంటంటే ఎంత మొహం మొత్తినప్పటికీ ‘మీలో ఎవరు కోటీశ్వరుడు’లో ఆకట్టుకునే ప్రధానాంశం ఈ సినిమాలో పృథ్వీ పాత్ర చుట్టూ అల్లుకున్న స్పూఫులు పేరడీ సన్నివేశాలే  ఈ సినిమాలో పృథ్వీ తెరమీదికి రావడానికి దాదాపు గంట సమయం పడుతుంది అతను వచ్చే వరకు ప్రేక్షకుడి సహనానికి పరీక్ష పెట్టేలా సాగుతాయి కథాకథనాలు నవీన్ చంద్ర-శ్రుతి సోధిల మధ్య సాగే ప్రేమాయణం చాలా రొటీన్ గా బోరింగ్ గా సాగుతుంది తాగి పడిపోయిన తనను హీరో ఇంటికి తీసుకొచ్చి దింపాడని హీరోయిన్ ఇంప్రెస్ అయిపోవడం హీరో దగ్గరికొచ్చి క్లాస్ రూంలో అందరి ముందూ రాత్రి నన్నెందుకు ఏమీ చేయలేదనడం విడ్డూరంగా అనిపిస్తాయి ఈ లవ్ స్టోరీ సాగుతున్నంత సేపూ ఇంకెప్పుడూ పృథ్వీ వస్తాడని ఎదురు చూస్తారు ప్రేక్షకులు  ఇక పృథ్వీ వచ్చాక తెర మొత్తం స్పూఫులు పేరడీలతో నిండిపోతుంది కొన్ని చోట్ల నవ్వులు పండుతాయి కానీ ఈ ఎపిసోడ్ మరీ సాగదీయడంతో బోర్ కొట్టించేస్తుంది ద్వితీయార్ధమంతా ఈ రెండో సినిమాతోనే నింపేయడం ఆశ్చర్యం కలిగిస్తుంది ప్రథమార్ధంలో పృథ్వీ కోసం నిరీక్షించినట్లే ద్వితీయార్ధంలో సినిమా ముగింపు కోసం ఎదురు చూడాల్సి వస్తుంది రెండు గంటల 10 నిమిషాల నిడివే అయినా సినిమా లెంగ్తీగా అనిపిస్తుందంటే కథనం సాగే తీరే అందుకు కారణం ఓవరాల్ గా కొన్ని కామెడీ సీన్లు మినహాయిస్తే ‘మీలో ఎవరు కోటీశ్వరుడు’లో చెప్పుకోదగ్గ విశేషాలేమీ కనిపించవు  నటీనటులు   సినిమాకు ఆకర్షణ అంటే పృథ్వీనే తన కామెడీ టైమింగ్ తో తనకు అలవాటైన రీతిలోనే కొన్ని చోట్ల నవ్వించాడు  నవీన్ చంద్ర ఇలాంటి సినిమా ఎందుకు చేశాడో అర్థం కాదు అతడి టాలెంటుకి ఇలాంటి పాత్ర చేయడం చాలా ఆశ్చర్యం కలిగిస్తుంది హీరోయిన్లలో సలోని పర్వాలేదు శ్రుతి సోధి గురించి చెప్పడానికేమీ లేదు మురళీ శర్మది కూడా మామూలు పాత్రే రఘుబాబు పోసాని కృష్ణమురళి కొంత వరకు నవ్వించారు  సాంకేతిక వర్గం   టెక్నికల్ గా ‘మీలో ఎవరు కోటీశ్వరుడు’లో మెరుపులేమీ లేవు వసంత్ సంగీతం సాదాసీదాగా ఉంది పాటలు నేపథ్య సంగీతం మామూలుగా అనిపిస్తాయి బాల్ రెడ్డి ఛాయాగ్రహణం కూడా సినిమాకు తగ్గట్లే ఉంది నిర్మాణ విలువలు పర్వాలేదు నాగేంద్ర కుమార్ కథలో పెద్ద విశేషం ఏమీ లేదు మాటలు అక్కడక్కడా నవ్వించాయి కథే వీక్ అంటే దాన్ని ఆనాసక్తికరమైన స్క్రీన్ ప్లేతో బోరింగ్ గా నడిపించాడు దర్శకుడు సత్తిబాబు కామెడీని హ్యాండిల్ చేయడంలో అతడి పట్టు కొన్ని చోట్ల కనిపిస్తుంది కానీ అంతకుమించి ఏ ప్రత్యేకతా చూపించలేకపోయాడు  చివరగా మీలో ఎవరు కోటీశ్వరుడు అవే స్పూఫులు అవే పేరడీలు  
__________________________
కథః   కృష్ణమూర్తి (ఆర్పీ పట్నాయక్) ఒక కళాశాలలో ఫిజిక్స్ లెక్చరర్ గా పని చేస్తుంటాడు అతడి భార్య శ్రావణి (అనిత) మ్యూజిక్ టీచర్ కృష్ణమూర్తికి ఇంటి దగ్గర కాలేజీలో చాలా మంచి పేరుంటుంది ఐతే సాఫీగా సాగిపోతున్న అతడి జీవితం ఓ టీవీ ఛానెల్ చేసిన తప్పు వల్ల మలుపు తిరుగుతుంది అతడి జీవితం ఒక్కసారిగా అల్లకల్లోలం అయిపోతుంది ఇంతకీ ఆ ఛానెల్ చేసిన తప్పేంటి తన పట్ల నిర్లక్ష్యంగా వ్యవహరించిన ఆ ఛానెల్ పై కృష్ణమూర్తి ఎలా పోరాడి తనపై పడ్డ ముద్రను ఎలా చెరిపేసుకున్నాడు అన్నది మిగతా కథ  కథనం - విశ్లేషణః   దర్శకుడిగా వైవిధ్యమైన సామాజిక అంశాలతో ముడిపడిన సమకాలీన కథల్నే ఎంచుకుంటున్నాడు ఆర్పీ పట్నాయక్ ‘మనలో ఒకడు’ కూడా కాంటెంపరరీ సబ్జెక్టే అందరూ రిలేటయ్యే కథాంశమే ప్రస్తుతం మీడియా విపరీత పోకడలు ఎలా ఉన్నాయో టీఆర్పీ రేటింగుల మాయలో పడి ఛానెళ్లు చేసే హడావుడి తొందరపాటు వార్తల వల్ల సామాన్యులు ఎలా ఇబ్బంది పడుతున్నారో మనలో ఒకడులో చూపించే ప్రయత్నం చేశాడు ఆర్పీ కాకపోతే ఇందులో కథ ఒక చిన్న పాయింట్ మీద నడుస్తుంది సినిమాలో ఒక ఉపకథగా ఉండాల్సిన ఎపిసోడ్ ను ఒక సినిమాగా సాగదీయడం ’మనలో ఒకడు’కు మైనస్ అయింది  కథాంశం మంచిదే అయినా దాన్ని ఆసక్తికరంగా సంక్షిప్తంగా చెప్పలేకపోవడంతో ‘మనలో ఒకడు’ ప్రత్యేకమైన సినిమాగా నిలవలేకపోయింది మీడియా చేస్తున్న తప్పుల్ని ఎత్తి చూపుతూ వాళ్ల బాధ్యతల్ని గుర్తు చేయాలన్న ప్రయత్నంలో ఆర్పీ అనవసర విషయాలపై ఎక్కువ దృష్టిపెట్టాడు టీవీ ఛానెళ్లలో ఎలాంటి తప్పులు జరుగుతాయో ఒక్కొక్కటిగా ఎత్తి చూపడమే పనిగా పెట్టుకున్నాడు మరోవైపు ఇందులో కథానాయకుడికి ఎదురయ్యే సమస్యను దాని వల్ల అతను పడే ఇబ్బందుల్ని అంతిమ పరిష్కారాన్ని వేగంగా చెప్పలేకపోయాడు ఆరంభంలో హీరోను మంచివాడిగా చూపించడం కోసమే చాలా సన్నివేశాలు తీసుకున్న ఆర్పీ ఆ తర్వాత అతడికి సమస్య ఎదురయ్యాక కథనాన్ని మరీ నెమ్మదిగా నడిపించాడు  ఇంటర్వెల్ నుంచి అయినా హీరో మీడియాపై పోరాటం మొదలుపెట్టి తన సమస్యను పరిష్కరించుకుంటాడేమో అని చూస్తే అలా జరగదు ద్వితీయార్ధంలోనూ ఓ గంట పాటు హీరో ఇబ్బందుల చుట్టే కథను నడిపించాడు మధ్య మధ్యలో మీడియా విపరీత పోకడల మీద వృథా సన్నివేశాలు కథను పక్కదారి పట్టిస్తాయి హీరో పాత్ర పూర్తి ప్యాసివ్ గా మారిపోయి నిస్సహాయంగా మారిపోవడంతో ప్రేక్షకుడిలోనూ నీరసం వచ్చేస్తుంది ఐతే సినిమాకు ప్రధాన ఆకర్షణ అనదగ్గ  ప్రి క్లైమాక్స్ తో మళ్లీ కథనం పట్టాలెక్కుతుంది సాయికుమార్ నాజర్ లీడ్ తీసుకుని మళ్లీ ప్రేక్షకుల్ని సినిమాలోకి లాక్కొస్తారు  టీవీ ఛానెల్ చర్చా కార్యక్రమంలో సాయికుమార్-నాజర్ మధ్య జరిగే వాదోపవాదాలు అందులో వచ్చే పదునైన సంభాషణలు ఆ సన్నివేశాన్ని రక్తి కట్టించాయి క్లైమాక్స్ ట్విస్టు కూడా బాగుంది ఇక్కడే సినిమాలో జీవం కనిపిస్తుంది కానీ మళ్లీ ఆర్పీ తెరమీదికి వచ్చి మీడియాకు పాఠాలు చెప్పే పనిలో పడటంతో గ్రాఫ్ మళ్లీ కొంచెం పడిపోతుంది ఆ సన్నివేశంలో కొన్ని డైలాగులు బాగానే ఉన్నా ప్రీచింగ్ ఎక్కువైపోయింది ఓవరాల్ గా మనలో ఒకడు అందరూ కనెక్టయ్యే కథతో చేసిన మంచి ప్రయత్నమే ఇందులో కొన్ని ఇంట్రెస్టింగ్ మూమెంట్స్ ఉన్నాయి  కానీ గ్రిప్పింగ్ స్క్రీన్ ప్లేతో ఆసక్తికరంగా ఈ కథను చెప్పకపోవడం మైనస్  నటీనటులుః   నటుడిగా ఆర్పీ పట్నాయక్ అంత ఇంపాక్ట్ చూపించలేదు అతడి ముఖంలో హావభావాలు పలకలేదు బాడీ లాంగ్వేజ్ కూడా అంతంతమాత్రమే బిగుసుకుపోయినట్లు కనిపించాడు సీరియస్ గా సాగే కొన్ని సన్నివేశాల్లో పర్వాలేదు కానీ సినిమాను లీడ్ చేసే పాత్రలో అతను అంత ప్రభావం చూపలేకపోయాడు సాయికుమార్ నాజర్ తమ పాత్రల్ని బాగా పండించారు వాళ్లిద్దరే సినిమాకు ప్రధాన బలం హీరోయిన్ అనిత పర్వాలేదు బెనర్జీ భరణిల నటన హుందాగా సాగింది మిగతా వాళ్లంతా ఓకే  సాంకేతికవర్గంః   ఆర్పీ పట్నాయక్ మ్యూజిక్ పర్వాలేదు జేసుదాసు పాడిన పాటతో పాటు ఆరంభంలో వచ్చే మధురమే మధురమే ఆకట్టుకుంటాయి నేపథ్య సంగీతం అంత ఎఫెక్టివ్ గా లేదు టెంప్లేట్ ఆర్ఆర్వాడేసినట్లు అనిపిస్తుంది సిద్ధార్థ్ కెమెరా పనితనం బాగుంది తిరుమల్ నాగ్ అక్కడక్కడా బాగానే పేలాయి నిర్మాణ విలువలు ఉన్నంతలో బాగానే ఉన్నాయి ఇక రైటర్ కమ్ డైరెక్టర్ ఆర్పీ పట్నాయక్ ఎంచుకున్న కథాంశం మంచిదే కానీ ఈ కథను ఆసక్తికరంగా చెప్పలేకపోయాడు ప్రిక్లైమాక్స్ లో మరికొన్ని సన్నివేశాల్లో ఆర్పీ సినిమాను నిలబెట్టినా చాలాచోట్ల ఆసక్తిని నిలిపి ఉంచలేకపోయాడు స్క్రీన్ ప్లేలో మరింత పేస్ ఉండేలా చూసుకోవాల్సింది ఐతే దర్శకుడిగా ఆర్పీ చేసిన ప్రయత్నాల్లో ఇది ముందు వరుసలో నిలుస్తుంది  చివరగాః మనలో ఒకడు చిన్న కథ పెద్ద సినిమా  
__________________________
   విక్రమ్ అలియా విక్కీ (సుమంత్) పనీపాటా లేకుండా తిరిగే కుర్రాడు అతడి తల్లి స్వీటీ (శ్రీలక్ష్మి) నడిపే బ్యూటీ పార్లర్ మీద వచ్చే డబ్బులతోనే ఇల్లు గడుస్తుంటుంది మరోవైపు ఫెర్టిలిటీ క్లినిక్ నడిపే డాక్టర్ సుబ్రమణ్యం (తనికెళ్ల భరణి) సరైన వీర్య దాత దొరక్క ఇబ్బంది పడుతుంటాడు అలాంటి సమయంలో అనుకోకుండా ఆయన కళ్లు విక్కీ మీద పడతాయి అతడి గురించి ఆరాలు తీసి అనేక రకాలుగా ప్రయత్నించి వీర్యదానానికి అతడి చేత ఒప్పిస్తాడు సుబ్రమణ్యం మరి విక్కీ ఒప్పుకున్న ఈ పని వల్ల అతడి జీవితంలో ఎలాంటి పరిణామాలు చోటు చేసుకున్నాయన్నది మిగతా కథ  కథనం - విశ్లేషణ   ప్రతి సినిమా మొదలవ్వడానికి ముందు సిగరెట్ ఆల్కహాల్ తాగకండి అంటూ ఓ హెచ్చరిక రొటీన్ గా వినిపిస్తుంది ఐతే ‘నరుడా డోనరుడా’ టైటిల్స్ పడే ముందు మాత్రం ‘‘సిగరెట్టు మందు తాగకండి స్పెర్మ్ కౌంట్ పడిపోతుంది’’ అంటూ తనికెళ్ల భరణి వాయిస్ వినిపిస్తుంది ఇక్కడే ఈ సినిమా ఎంత బోల్డుగా ఉండబోతోందో అర్థమైపోతుంది   ప్రస్తుతం సమాజం ఎంత అడ్వాన్స్ అయినా కొన్ని విషయాల గురించి మనం బయటికి మాట్లాడం ఓపెన్ గా డిస్కస్ చేసుకోవాల్సిన కొన్ని కీలకమైన విషయాల్ని మనసు లోతుల్లో దాచేస్తాం సెక్స్ స్పెర్మ్ లాంటి పదాలు బహిరంగ వేదికల్లో అస్సలు వినిపించవు సినిమాల్లో అయినా అంతే ఐతే ఇలాంటి తరుణంలో వీర్యదానం నేపథ్యంలో హిందీలో వచ్చిన చక్కటి సినిమా ‘విక్కీ డోనర్’ ఓ మంచి విషయాన్ని చక్కటి కథ ద్వారా ఆద్యంతం వినోదాత్మకంగా చెప్పిన ‘విక్కీ డోనర్’ను తెలుగులోకి తీసుకురావాలన్న ప్రయత్నం మంచిదే కానీ దాన్ని సరైన రీతిలో తెలుగీకరించడంలో మాత్రం ‘నరుడా డోనరుడా’ టీం ఫెయిలైంది  కొన్ని సినిమాలకు నేటివిటీ ఫ్యాక్టర్ అన్నది కీలకం అవుతుంది ‘విక్కీ డోనర్’ ఆ కోవకు చెందిన సినిమానే హిందీలో పంజాబీ కుర్రాడికి బెంగాలీ అమ్మాయికి మధ్య ప్రేమాయణం నడుస్తుంది వాళ్లిద్దరి కల్చర్ల మీద చర్చ ఆ నేపథ్యంలో సన్నివేశాలు సాగుతాయి ఐతే తెలుగులోకి వచ్చేసరికి పంజాబీ హీరోను కాస్తా తెలుగు హీరోగా మార్చారు బెంగాలీ అమ్మాయిని అలాగే ఉంచేశారు దీంతో హిందీ వెర్షన్ కు చక్కగా కుదిరిన ప్రేమకథ తెలుగులోకి వచ్చేసరికి అసహజంగా కనిపిస్తుంది ఇంకా మూల కథ దగ్గర్నుంచి చాలా అంశాల్ని మక్కీకి మక్కీ దించేయడం వల్ల ఇది నేటివిటీ మిస్సయిన జిరాక్స్ కాపీలాగా కనిపిస్తుంది కొత్త కాన్సెప్ట్ కాబట్టి చేయి చేసుకుంటే వంటకం చెడిపోతుందనుకున్నారో ఏమిటో కానీ ‘నరుడా డోనరుడా’ మన సినిమా అన్న ఫీలింగ్ అయితే కలిగించదు ఒరిజినల్ లోని సోల్ ఫీల్ ఇందులో మిస్సయ్యాయి  ‘నరుడా డోనరుడా’లో ప్రధాన పాత్రధారుల్లో ఒకరు ఫెర్టిలిటీ క్లినిక్ నడిపే డాక్టర్ ఇంకొకరు వీర్య దాత ఇలాంటి ప్రధాన పాత్రలతో కథను నడిపించడం అంటే సాహసమే హీరో వీర్యం పట్టడానికి బాటిల్ పట్టుకుని గది లోపలికి వెళ్లగానే ‘‘అర చేతుల్లో వైకుంఠం’’ అంటూ ఓ పాట వస్తుంది ఆ కార్యక్రమం పూర్వగానే బాటిల్ మూత తెరుచుకుని ప్రవాహం బయటికి వస్తున్న సింబాలిక్ షాట్ చూపిస్తారు హీరో వీర్యం ఇవ్వడం కుదరదని కోప్పడితే డాక్టర్ ‘‘ఉరమకయ్యా వర్షించవయ్యా’’ అంటాడు ఇలాంటి సన్నివేశాల్ని మాటల్ని ఎంజాయ్ చేసే మెచ్యూరిటీ టేస్టు ఉంటే ఆ రకంగా ‘నరుడా డోనరుడా’ను కొంత వరకు ఎంజాయ్ చేయొచ్చు ఐతే ఈ ఎంటర్టైన్మెంట్ ఓ దశ దాటిన తర్వాత రొటీన్ అనిపిస్తుంది వీర్య దానం నేపథ్యంలో హిందీలో హాస్యం సున్నితంగా సాగితే తెలుగులోకి వచ్చేసరికి కొంచెం నాటుగా చూపించారు అలాంటి సన్నివేశాల్ని అందరూ జీర్ణించుకోలేరు  ప్రథమార్ధంలో వచ్చే అడల్ట్ కామెడీ ఓ వర్గానికి నచ్చినా సగటు ప్రేక్షకుడు మాత్రం దాన్ని ఎంత వరకు ఎంజాయ్ చేస్తారన్నది సందేహమే ద్వితీయార్ధంలో హీరో హీరోయిన్ల పెళ్లి తర్వాత కథ సీరియస్ టర్న్ తీసుకుంటుంది హీరోయిన్ హీరోను అపార్థం చేసుకుని వెళ్లిపోయే సన్నివేశాన్ని ఇంకాస్త కన్విన్సింగ్ గా తీర్చిదిద్దాల్సింది ఐతే ఎమోషనల్ గా సాగే క్లైమాక్స్ మాత్రం బాగానే అనిపిస్తుంది తనికెళ్ల భరణి తన అనుభవంతో ఈ సన్నివేశానికి బలంగా నిలిచారు ఓవరాల్ గా ‘నరుడా డోనరుడా’ మిశ్రమానుభూతులతో ముగుస్తుంది కాన్సెప్ట్ పరంగా కొత్తదే అయినా తెలుగులోకి వచ్చేసరికి డోనరుడు దారి తప్పాడు దాదాపుగా ఒరిజినల్ కు జిరాక్స్ కాపీలా ఉన్నా అది తెచ్చిన ఫీలింగ్ తెలుగు వెర్షన్ తేలేకపోయింది అసలు ఈ కాన్సెప్టును మన ప్రేక్షకులు ఏమాత్రం జీర్ణించుకుంటారన్నదీ సందేహమే  నటీనటులు   సుమంత్ కెరీర్లో అల్లరి పాత్రలు అరుదు ఎక్కువగా సీరియస్ హుందాగా ఉండే క్యారెక్టర్లే చేశాడు ఐతే ఈ సినిమాలో అల్లరి కుర్రాడిగా కొత్తగా కనిపిస్తాడు ప్రథమార్ధంలో సుమంత్ కొన్ని చోట్ల నవ్వించడంలో విజయవంతమయ్యాడు కానీ కొన్ని చోట్ల మరీ అతిగా నటించేశాడు ద్వితీయార్ధంలో పాత్ర ఎమోషనల్ గా మారాక ఒరిజినల్ సుమంత్ కనిపిస్తాడు సినిమాలో అందరికంటే బాగా ఆకట్టుకునేది తనికెళ్ల భరణినే హిందీలో అన్ను కపూర్ కు జాతీయ అవార్డు తెచ్చిపెట్టిన పాత్రకు భరణి మంచి ఛాయిస్ ఆయన పాత్రకు మంచి డైలాగులు పడ్డాయి హీరోయిన్ పల్లవి సుభాష్ పర్వాలేదు ఆమె గ్లామర్ పరంగా జస్ట్ ఓకే అనిపిస్తుంది నటన మాత్రం బాగానే ఉంది హిందీ వెర్షన్ లో యామి గౌతమ్ మంచి పేరు తెచుకొన్నది ఆమె ల మెప్పించ లేకపోయింది శ్రీలక్ష్మి సుమన్ శెట్టి పాత్రలకు తగట్లు నటించారు  సాంకేతికవర్గం   శ్రీ చరణ్ పాకాల పాటల్లో రెండు బాగున్నాయి ద్వితీయార్ధంలో ఎమోషనల్ పార్ట్ నడిచే సమయంలో వచ్చే పాట ఆ ఎపిసోడ్ అంతటా బ్యాగ్రౌండ్ స్కోర్ చాలా బాగుంది షనీల్ డియో ఛాయాగ్రహణం పర్వాలేదు నిర్మాణ విలువల విషయంలోనే బాగా రాజీ పడ్డ సంగతి స్పస్టంగా కనిపిస్తుంది ఎడిటింగ్ తో పాటు సాంకేతిక ఆకర్షణల విషయంలోనూ రాజీ పడ్డారు మాటల రచయితలు కిట్టు సాగర్ డైలాగ్స్ విషయంలో హద్దులేమీ పెట్టుకోకుండా రెచ్చిపోయి రాసేశారు వాళ్ల పెన్ను కొన్ని చోట్ల శ్రుతి మించింది ఇక దర్శకుడు మల్లిక్ రామ్ తన ముద్ర చూపించే ప్రయత్నం ఎక్కడా చేయలేదు హిందీ నుంచి తెచ్చుకున్న కథాకథనాల్లో మార్పులేమీ చేయలేదు దాదాపుగా ఒరిజినల్నే ఫాలో అయిపోయాడు కానీ ఒరిజినల్ ఇచ్చిన ఫీల్ ను తెలుగులో తీసుకురాలేకపోయాడు  చివరగా డోనరుడా స్ట్రైక్ రేట్ బాలేదయ్యా!  
__________________________
 నాగ్ చరణ్ (దిగంత్) రాయల్ కోబ్రా పేరుతో మ్యూజిక్ బ్యాండ్ నడుపుతుంటాడు మానస (రమ్య) నాగ్ చరణ్ వెంటపడి అతడి ట్రూప్ లో చేరుతుంది ఐతే ఆమె నాగ్ చరణ్ ఇంట్లోకి చేరాక అనూహ్యమైన పరిణామాలు జరుగుతాయి మానస చిత్రంగా ప్రవర్తిస్తుంటుంది మరోవైపు వీళ్ల మ్యూజిక్ బ్యాండ్ ను దెబ్బ తీయడానికి ప్రయత్నిస్తుంటాడు ఒక కార్పొరేట్ సంస్థ యజమాని అతను నాగ్ చరణ్ ట్రూప్ లోని అతడి స్నేహితులందరినీ చంపించేస్తారు వాళ్లను చంపిన వాళ్లలో ఒక్కక్కరినే మానస చంపడం మొదలుపెడుతుంది ఇంతకీ మానస ఎవరు ఆమె వెనుక కథ ఏంటి ఆమె నాగ్ చరణ్ దగ్గరికి ఎందుకొచ్చింది అన్నది మిగతా కథ  కథనం-విశ్లేషణ ‘నాగభరణం’ ప్రమోషన్లో కోడి రామకృష్ణ మాట్లాడుతూ ఒక మాటన్నారు సినిమా కోసం సినిమాలో భాగంగా గ్రాఫిక్స్ ఉండాలి కానీ గ్రాఫిక్స్ కోసం సినిమా చేయకూడదు అని కాకపోతే ఈ సలహా ఇస్తూ దాన్ని ఆయనే పాటించలేదు ‘నాగభరణం’ కేవలం గ్రాఫిక్స్ ఆడంబరం చూపించడానికి చేసిన ప్రయత్నం కోడి రామకృష్ణ గ్రాఫిక్స్ ప్రధానంగా చేసిన సినిమాల్లో దిగువన నిలుస్తుందీ సినిమా కథాకథనాల సంగతి వదిలేసి గ్రాఫిక్స్ విజువల్ ఎఫెక్టుల మీదే దృష్టి సారించింది కోడిరామకృష్ణ బృందం  విజువల్ ఎఫెక్ట్స్ గ్రాఫిక్సే కేవలం వాటి కోసమనే థియేటర్లలోకి వెళ్లం కదా కథాకథనాలు కూడా బాగుండాలని ఆశిస్తాం కదా ఇక్కడే నాగభరణం తీవ్రంగా నిరాశ పరుస్తుంది ఒక సన్నివేశం ఎలాగో మొదలై ఇంకెలాగో ముగుస్తుంది అసలు ఒక సీన్లోకి ఒక పాత్ర ఎందుకొస్తుందో అర్థం కాదు ఈ సీన్లో విలన్ ఉండాలి కాబట్టి సడెన్ గా ఆ పాత్ర ఊడిపడుతుుంది మరో సన్నివేశంలో హీరోయిన్ కనిపించాలి కాబట్టి ఆమె ఇంకెక్కడో ప్రత్యక్షమవుతుంది అటు ఫ్లాష్ బ్యాక్ కానీ ఇటు వర్తమానంలో సాగే సన్నివేశాలు కానీ ఆకట్టుకోవు   ద్వితీయార్ధంలో ఫ్లాష్ బ్యాక్ పేరు చెప్పి అరుంధతి సినిమా చూపించారు రమ్య గెటప్ ఆ పాత్ర తీరు ఈ ఎపిసోడ్లో వచ్చే సన్నివేశాలు చివరికి డైలాగులు బ్యాగ్రౌండ్ స్కోర్ సైతం ‘అరుంధతి’ని గుర్తుకు తెస్తాయి ‘మగధీర’లోని పోరాట సన్నివేశాన్ని తలపించేలా ఇందులో ఒక యాక్షన్ ఎపిసోడ్ కూడా పెట్టారు సాయికుమార్ ప్రెజెన్స్ కూడా ఈ ఎపిసోడ్ ను అసక్తికరంగా మార్చలేకపోయింది    వీటన్నింటినీ దాటి దివంగత నటుడు విష్ణు వర్ధన్ కోసం ఎదురు చూస్తే ఆయన్ని చూపించిన విధానం కూడా నిరాశ పరుస్తుంది  మామూలుగా ఒక వ్యక్తితో షూటింగ్ కానిచ్చేసి తర్వాత అతడి తల తీసి విష్ణువర్ధన్ తల పెట్టారు ఐతే బాడీకి విష్ణువర్ధన్ తలకు పొంతన కుదరక ఈ ప్రయత్నం అంతగా ఆకట్టుకోలేదు ఈ సన్నివేశాలు అసహజంగా అనిపిస్తాయి ఇక పాముకు సంబంధించి గ్రాఫిక్స్ గురించి చెప్పేదేముంది 90ల్లోనే కోడి రామకృష్ణ ఇలాంటి  గ్రాఫిక్స్ తో సినిమాలు తీశాడు అక్కడక్కడా కొన్ని విజువల్ ఎఫెక్టులు బాగున్న ఫీలింగ్ కలిగిస్తాయి కానీ అంతకుమించి ‘నాగభరణం’ ఆకట్టుకునే అంశాలు ఏ కోశానా కనిపించవు  నటీనటులు చాన్నాళ్ల తర్వాత తెరపై కనిపించిన రమ్య దర్శకుడు చెప్పినట్లు చేసుకుపోయింది సన్నివేశాలు తేలిపోవడంతో ఆమె నటన కూడా కామెడీగానే అనిపిస్తుంది హీరో దిగంత్ చూడ్డానికి బాగున్నాడు అతను కూడా అతిగా నటించాడు ఉన్నంతలో సాయికుమార్ మేలు కానీ ఆయన పాత్ర కూడా ఏమంత గొప్పగా లేదు ముకుల్ దేవ్ రవి కాలె రాజేష్ వివేక్ వీళ్లందరూ కూడా అవసరానికి మించే నటించారు  సాంకేతికవర్గం గురుకిరణ్ కన్నడలో ప్రఖ్యాత సంగీత దర్శకుడు ఐతే నాగభరణంలో ఆయన పాటలు నేపథ్య సంగీతం చెవుల తుప్పు వదలగొట్టేస్తాయి లౌడ్ నెస్ చాలా ఇబ్బంది పెడుతుంది ఛాయాగ్రహణం పర్వాలేదు విజువల్ ఎఫెక్ట్స్ గ్రాఫిక్స్ విషయంలో చాలా కష్టం ఖర్చు ముడిపడినట్లున్నాయి కొన్ని చోట్ల కష్టం ఖర్చు రెండూ కనిపిస్తాయి కానీ అవి సినిమాకు ఎంతమాత్రం ఉపకరించాయి అంటే చెప్పడం కష్టం కోడి రామకృష్ణ ఇంతకుముందు గ్రాఫిక్స్ సినిమాలు తీసినపుడు కథాకథనాల్ని కూడా పట్టించుకునేవారు కానీ ఈసారి ఎందుకంత తేలిగ్గా తీసుకన్నారో ఏమో గ్రాఫిక్స్ వీఎఫెక్స్ తో ముడిపడ్డ కొన్ని సన్నివేశాల్ని బాగానే డీల్ చేశారు కానీ మిగతా చోట్ల ఫెయిలయ్యారు కోడి రామకృష్ణ అభిమానులు ఆయన నుంచి ఆశించే సినిమా కాదిది   చివరగాః నాగభరణం చాలా డేంజర్  
__________________________
 విజయేంద్ర ప్రసాద్ నిర్మాత అనితా కుమారస్వామి స్క్రీన్ ప్లే - మాటలు - దర్శకత్వం మహదేవ్  తమిళ సినిమాలు తెలుగులోకి అనువాదం కావడం ఒకేసారి తమిళ తెలుగు భాషల్లో రిలీజవడం మామూలే ఐతే ఆశ్చర్యకరంగా ఇప్పుడు ఓ కన్నడ సినిమా సమాంతరంగా తెలుగులోనూ తెరకెక్కింది రెండు భాషల్లోనూ ఒకేసారి విడుదలైంది అదే జాగ్వార్ కర్ణాటక మాజీ ముఖ్యమంత్రి కుమారస్వామి తన కొడుకు నిఖిల్ గౌడను హీరోగా పరిచయం చేస్తూ రూ75 కోట్ల భారీ బడ్జెట్ తో ఈ సినిమాను నిర్మించాడు బాహుబలి రచయిత విజయేంద్ర ప్రసాద్ ఈ ఈ చిత్రానికి కథ అందించడం బాలయ్యతో ‘మిత్రుడు’ తీసిన మహదేవ్ దర్శకత్వం వహించడంతో తెలుగు ప్రేక్షకుల్లోనూ ఈ చిత్రం ఆసక్తిని రేకెత్తించింది మరి జాగ్వార్ విశేషాలేంటి కొత్త కుర్రాడు ఎలా ఉన్నాడు చూద్దాం పదండి     ఎస్ఎస్కృష్ణ (నిఖిల్ గౌడ) ఓ మెడికల్ కాలేజీలో ఎంబీబీఎస్ చదువుతుంటాడు ఆ కాలేజీలో సీనియర్ అయిన రవి (ఆదర్శ్ బాలకృష్ణ)ని పదే పదే ఉడికిస్తుంటాడు ప్రేమ పేరుతో అతడి చెల్లెలైన ప్రియ (దీప్తి సాతి) వెంటపడుతుంటాడు ఇలా అల్లా టప్పాగా కనిపించే కృష్ణ మరోవైపు మాస్క్ వేసుకుని హత్యలు చేస్తుంటాడు తాను చేసే హత్యల్ని ఓ టీవీ ఛానెల్ ద్వారా లైవ్ లో చూపిస్తుంటాడు కూడా ఈ హత్యల వెనుక ఎవరున్నారో తెలుసుకోవడానికి సీబీఐ ఆఫీసర్ (జగపతిబాబు) ప్రయత్నం చేస్తుంటాడు ఇంతకీ కృష్ణ బ్యాగ్రౌండ్ ఏంటి అతను ఈ హత్యలన్నీ ఎందుకు చేస్తున్నాడు అన్నది తెరమీదే చూడాలి  కథనం - విశ్లేషణ   ‘జాగ్వార్’ చూస్తున్నంతసేపు మనం ఓ ఐదు పదేళ్లు వెనక్కి వెళ్లినట్లుగా అనిపిస్తుంది తెలుగులో అరిగిపోయి పక్కన పడేసిన రివెంజ్ ఫార్ములా కథను పట్టుకుని ‘మిత్రుడు’ ఫేమ్ మహదేవ్ ‘జాగ్వార్’ మీద రూ75 కోట్లు పెట్టించగలిగాడంటే గొప్ప విషయమే కన్నడ సినిమా వాళ్లు మనకంటే ఓ దశాబ్దం వెనుక ఉంటారని అక్కడొచ్చే సినిమాల్ని బట్టి చెబుతుంటారు బహుశా విజయేంద్ర ప్రసాద్ కూడా ఆ ఉద్దేశంతోనే ఈ కథ రాశారేమో అనిపిస్తుంది హీరో చిన్నవాడిగా ఉండగా అతడి తండ్రిని విలన్లు మోసం చేయడం హీరో తండ్రి అవమాన భారంతో చనిపోవడం హీరో పెరిగి పెద్దవాడై సొసైటీలో బాగా ఎదిగిపోయిన విలన్ల గ్యాంగులో ఒక్కొక్కర్ని చంపుకుంటూ పోవడం తర్వాత ఫ్లాష్ బ్యాక్ ద్వారా అసలు విషయం రివీల్ కావడం చివర్లో ఓ భారీ క్లైమాక్స్ ఇలా ఓ ఫార్ములా ప్రకారం సాగిపోయే సినిమా ‘జాగ్వార్’ రిచ్ ప్రొడక్షన్ వాల్యూస్ టాప్ క్లాస్ యాక్షన్ సీక్వెన్సెస్ మినహాయిస్తే ‘జాగ్వార్’లో చెప్పుకోదగ్గ విశేషాలు లేవు  విజయేంద్ర ప్రసాద్ చాలా వరకు పాత కథల్నే రీసైకిల్ చేస్తుంటారు ఐతే రాజమౌళి వాటిని ఎఫెక్టివ్ గా ప్రెజెంట్ చేసి మెప్పిస్తుంటాడు ఐతే ‘జాగ్వార్’ కోసం విజయేంద్ర ప్రసాద్ మరీ పాత కథను రాయగా మహదేవ్ దాన్ని మరీ సాదాసీదాగా ప్రెజెంట్ చేశాడు రాజమౌళిలో స్క్రీన్ ప్లేతో మ్యాజిక్ చేయలేకపోయాడు మహదేవ్ అసలే తెలిసిన కథ అయితే దాన్ని ఆసక్తికరంగా చెప్పడంలోనూ విఫలమయ్యాడు దర్శకుడు కథనంలో బిగి లేదు ఉత్కంఠ లేదు ఈ కథ మీద ప్రేక్షకుడు ఓ అంచనాకు రావడానికి ఎంతో సమయం పట్టదు హీరో మొదట్లోనే మర్డర్ చేయడం ఆ తర్వాత మామూలు స్టూడెంట్ లాగా కాలేజీలోకి అడుగుపెట్టడంతోనే ఇతడి వెనుక ఏదో ఫ్లాష్ బ్యాక్ ఉంటుందని ఇది రివెంజ్ స్టోరీ కావొచ్చని ఓ అంచనాకు వచ్చేస్తాం  కథ సంగతెలా ఉన్నా కథనమైనా ఆసక్తికరంగా ఉందా అంటే అదీ లేదు అటు మర్డర్లు చేసి ఎస్కేప్ అవడం దాన్ని సీబీఐ ఆఫీస్ ఇన్వెస్టిగేట్ చేయడం సిల్లీగా సాగుతుంది కాలేజ్ నేపథ్యంలో వచ్చే టీజింగ్ సీన్లు కామెడీ గురించైతే చెప్పనవసరం లేదు ఓ సీన్లో హీరోయిన్ కుక్కను ఒక కమెడియన్ ఎత్తుకెళ్తాడు దాన్ని హీరో తీసుకొచ్చి హీరోయిన్ కు ఇస్తాడు ఆ కుక్క స్కెచ్ తీసుకుని తనను ఎత్తుకెళ్లినవాడి బొమ్మ గీసేస్తుంది హీరోయిన్ హీరోకు పడిపోతుంది ఇదీ ఇందులో ఓ రొమాంటిక్ కామెడీ సీన్ సాగే తీరు  ఇలాంటి సన్నివేశాల సంగతెలా ఉన్నా యాక్షన్ సీన్లు బాగుండటం కెమెరా పనితనం ప్రొడక్షన్ వాల్యూస్ ఆకట్టుకోవడం మరోవైపు విజయేంద్ర ప్రసాద్ కథలో ఏదో ఒక ప్రత్యేకత ఉండకపోదు అన్న అంచనాల మధ్య ప్రథమార్ధాన్ని ఎలాగోలా నడిపించేస్తాం ద్వితీయార్ధం మీద ఆశలు పెట్టుకుంటాం కానీ ఇక్కడే ‘జాగ్వార్’ ట్రాక్ తప్పేసింది శ్రీను వైట్ల ఫార్మాట్లో నడిచే ద్వితీయార్ధం తేలిపోయింది హీరో వెళ్లి విలన్ ఇంట్లో తిష్ట వేయడం అక్కడ బ్రహ్మానందం రూపంలో ఓ బకరా వచ్చి చేరడంతో ఇక ఈ కథ ఎలా కంచికి చేరుతుందో పూర్తిగా బోధపడుతుంది  తమన్నా పాట వచ్చేసరికే సినిమా ట్రాక్ తప్పుతుంది తమన్నా తన అందచందాలతో నృత్యంతో ఆకటుకున్నప్పటికీ ఆ పాట కూడా అనుకున్నంత బాగా ఏమీ రాలేదు ఇక ఇందులోని ఫ్లాష్ బ్యాక్ క్లైమాక్స్ ఎన్ని తెలుగు సినిమాల్లో లెక్కల్లో చెప్పడం కష్టం రూ75 కోట్ల బడ్జెట్ అని చాలా గొప్పగా చెప్పుకున్నారు కానీ ఈ కథకు అంత ఖర్చు ఏమాత్రం అవసరం లేదు ప్రతి సన్నివేశంలోనూ భారీ తనం గురించి ఆలోచించారే తప్ప ఎంత ఆసక్తికరంగా తీర్చిదిద్దుతున్నాం అని ఆలోచించినట్లు కనిపించదు మాస్ ను మెప్పించే అంశాలు కొన్ని ఉన్నా ఓవరాల్ గా ‘జాగ్వార్’ నిరాశపరుస్తుంది  నటీనటులు   పెద్ద బ్యాగ్రౌండ్ ఉన్న ఒక కొత్త హీరో సినిమా అంటే కథాకథనాల కంటే  ఆ హీరో ఎలా చేశాడన్న దానిపై ఆసక్తి నెలకొనడం సహజం ఐతే చాలామంది అరంగేట్ర హీరోలు తమ ప్రత్యేకత ఎందులో చూపించాలనుకుంటారో నిఖిల్ కూడా అదే చేశాడు డ్యాన్సులు ఫైట్లలో తన టాలెంట్ చూపించాడు అతడి లుక్స్ బాడీ లాంగ్వేజ్ ఏమంత బాగా లేవు నటన కూడా అంతంతమాత్రమే హావభావాల విషయంలో చాలా మెరుగవ్వాలి హీరోయిన్ దీప్తి సాతి గురించి చెప్పడానికేమీ లేదు జగపతి బాబును విలన్ పాత్రల్లోనే కాక సీబీఐ ఆఫీసర్ గా కూడా ‘స్టైలిష్’గా చూపించడానికి ప్రయత్నించారు ఆయన పాత్ర చాలా సాదాసీదాగా ఉంది ఆ పాత్ర సినిమాకు ఆకర్షణ కాలేకపోయింది రమ్యకృష్ణ కనిపించేది కాసేపే అయినా ఆకట్టుకుంది ఇంకా ఈ సినిమాలో చాలామంది తెలుగు ఆర్టిస్టులున్నారు అందుకే ఇది కన్నడ సినిమా అన్న ఫీలింగ్ కలిగించదు బ్రహ్మి కామెడీ గురించి చెప్పేదేముంది సినిమాలాగే ఆయన క్యారెక్టర్ కామెడీ కూడా రొటీనే కీలక పాత్ర చేసిన ఆదర్శ్ బాలకృష్ణ ఆకట్టుకున్నాడు సంపత్ ఆదిత్య మీనన్ రావురమేష్ సహా మిగతా వాళ్లంతా పర్వాలేదు  సాంకేతిక వర్గం   సినిమాకు ప్రధాన ఆకర్షణ మనోజ్ పరమహంస ఛాయాగ్రహణం సినిమా అంతా రిచ్ గా కనిపించిందంటే అందులో కెమెరా పనితనం కీలకం మనోజ్ ఎంచుకున్న లైటింగ్ బాగుంది విజువల్స్ బాగున్నాయి తమన్ సంగీతం పెద్దగా ఆకట్టుకోదు పాటలేవీ కూడా రిజిస్టరవ్వవు నేపథ్య సంగీతం పర్వాలేదు ముందే అన్నట్లు ప్రొడక్షన్ వాల్యూస్ విషయంలో తిరుగులేదు పాటలు యాక్షన్ ఎపిసోడ్లకే భారీగా ఖర్చు పెట్టారు యాక్షన్ కొరియోగ్రఫీ చాలా బాగుంది కథ విషయంలో విజయేంద్ర ప్రసాద్ అంచనాల్ని అందుకోలేదు స్క్రీన్ ప్లే విషయంలో మహదేవ్ మరింత డిజప్పాయింట్ చేశాడు కన్నడ ప్రేక్షకులకు వేరే ఫీలింగ్ కలిగించొచ్చు కానీ తెలుగు ఆడియన్స్ కు మాత్రం ఇలాంటి కథాకథనాలు మొహం మొత్తేసి ఉన్నాయి  చివరగా జాగ్వార్ పంజా దెబ్బకు తట్టుకోలేం  
__________________________
   శివాజీ (ధనుష్) ఓ అనాథ అతను రైల్లో ప్యాంట్రీ వర్కర్ గా పని చేస్తుంటాడు ఢిల్లీ నుంచి చెన్నైకి వెళ్లే రైల్లో అతను విధుల్లో ఉండగా ఓ సినిమా హీరోయిన్ దగ్గర టచప్ గా పని చేస్తూ ఆమె వెంట ఆ రైల్లోనే ప్రయాణిస్తున్న సరోజ (కీర్తి సురేష్)ను శివాజీ తొలి చూపులోనే ప్రేమిస్తాడు ఆమె తన ఊరిలో దిగిపోయే లోపు ఆమెను ప్రేమలో పడేయాలని చూస్తాడు శివాజీ ఐతే ఈ ప్రయాణంలో అనేక అనూహ్య సంఘటనలు జరుగుతాయి ఓవైపు దొంగలముఠా ప్రయాణికుల మీద దాడి చేస్తే మరోవైపు డ్రైవర్ చనిపోవడంతో ట్రైన్ ఔట్ ఆఫ్ కంట్రోల్ అవుతుంది మరోవైపు శివాజీ-సరోజ తీవ్రవాదులు అన్న ముద్ర పుడుతుంది మరి ఈ పరిస్థితుల నుంచి శివాజీ-సరోజ ఎలా బయటపడ్డారు రైల్లోని ప్రయాణికుల పరిస్థితేంటి చివరికి శివాజీ-సరోజ ఒక్కటయ్యారా లేదా అన్నది మిగతా కథ  కథనం - విశ్లేషణ   ప్రభు సాల్మన్ అంటే స్వచ్ఛమైన మంచి ఫీల్ ఉన్న ప్రేమకథలకు పెట్టింది పేరు ఐతే ధనుష్ లాంటి స్టార్ దొరికేసరికి ఒక్క ప్రేమకథ మాత్రమే చూపిస్తే సరిపోదనుకున్నట్లున్నాడు అందుకే కామెడీ సస్పెన్స్ థ్రిల్ యాక్షన్ ఇలా చాలా రసాలు కలపాలని చూశాడు ఈ క్రమంలో ‘రైల్’ ఎటూ కాకుండా పోయింది ఏ రసమూ సరిగా పండక రెండున్నర గంటల జర్నీ ప్రేక్షకుల సహనానికి పరీక్ష పెట్టేలా సాగింది  హాలీవుడ్ మూవీ ‘అన్ స్టాపబుల్’ ఆధారంగా కథ అల్లుకున్న ప్రభు సాల్మన్ రెండున్నర గంటల కథను రైలు ప్రయాణంలోనే నడిపించబోయి పెద్ద సాహసమే చేశాడు ఐతే హాలీవుడ్ మూవీలా దీన్ని కేవలం థ్రిల్లర్ లాగా నడిపినా పోయేది కానీ అందులో పైన చెప్పుకున్న అనేక అంశాల్ని మిళితం చేయబోయి కథను కంగాళీగా తయారు చేశాడు అసలు లాజిక్ అన్నదే లేకుండా సాగే ఈ జర్నీ చివరిదాకా భరించడం కష్టమే  ఏడెనిమిది వందల మంది ప్రయాణం చేస్తున్న రైలు ఔట్ ఆఫ్ కంట్రోల్ అనగానే మనకు గుండెలు గుబేల్మంటాయి కానీ ఆ రైల్లో ప్రయాణం చేస్తున్న ఎవరిలోనూ భయమే కనిపించదు పోనీ వాళ్లకు తాము ప్రమాదంలో ఉన్న సంగతి తెలియదా అంటే అలా ఏం కాదు ఇంటర్నెట్ ద్వారా టీవీల్లో తమ పరిస్థితిపై జరుగుతున్న లైవ్ షోలు చూసి ఎంజాయ్ చేస్తుంటారు అలాగే తమను కాపాడ్డానికి హీరో అష్టకష్టాలు పడుతుంటే దాన్ని కూడా లైవ్లో చూసి చప్పట్లు కొడుతుంటారు  కేంద్ర మంత్రి సహా ఎవరిలోనూ అసలు కంగారే కనిపించకపోవడం రైల్లోని పాత్రలన్నీ కామెడీ చేస్తుండటం దర్శకుడు కూడా ఆ సమయంలో కామెడీ రాబట్టడానికి ప్రయత్నం చేయడం ఆశ్చర్యం కలిగిస్తుంది ప్రథమార్ధానికే రైలు ఔట్ ఆఫ్ కంట్రోల్ అయితే ద్వితీయార్దమంతా ఈ అర్థం లేని వ్యవహారాలతోనే నడిచిపోతుంది మొదట్లో రైలు పరిస్థితి చూసి కంగారు పడ్డ ప్రేక్షకుడు ఆ తర్వాత తెరమీద నడిచే సిల్లీ వ్యవహారమంతా చూసి లైట్ తీసుకుంటాడు పూర్తిగా సినిమాతో డిస్కనెక్ట్ అయిపోయి జరిగే తమాషా చూడ్డం తప్ప చేసేదేమి ఉండదు  ప్రభు సాల్మన్ అంటే ఏది ఎలా ఉన్నా ప్రేమకథ మాత్రం గొప్పగా ఉంటుంది చాలా సిన్సియర్ గా లవ్ స్టోరీలు తీస్తాడతను అందులో మంచి ఫీల్ ఉంటుంది ఆ ప్రేమకథల్లో కానీ ‘రైల్’ మాత్రం అందుకు మినహాయింపు హీరోయిన్ సింగర్ కావాలనుకుంటుంది కానీ ఆమె వాయిస్ ఘోరంగా ఉంటుంది హీరో తాను పెద్ద లిరిసిస్ట్ ఫ్రెండ్ అని చెప్పుకుని ఆమెను అట్రాక్ట్ చేస్తాడు ఇదీ వాళ్లిద్దరి మధ్య ప్రేమకథ సాగే వైనం హీరో ఆమె కోసం ప్రాణాలే లెక్క చేయనంత ‘ప్రేమ’ చూపిస్తాడు చివర్లో కానీ అతను అంత త్యాగం చేయడానికి తగ్గట్లుగా ముందు లవ్ స్టోరీని బిల్డ్ చేయలేదు ఈ సినిమాలో కథతో కనెక్ట్ కాకపోయినా కొంత వరకు కామెడీనే వర్కవుట్ అయింది  హరీష్ ఉత్తమన్ విలనీ వేస్ట్ అయిపోయింది కథతో దాన్ని ఏమాత్రం కనెక్ట్ చేయలేకపోయారు రైల్లో ఉన్న ఎన్ఎస్ఎఫ్ కమాండోలు అసలేం జరుగుతోందో తెలుసుకునేందుకు ఇన్వెస్టిగేషన్ చేసే తీరు చూస్తే ఈ సినిమా స్థాయి ఏంటో అర్థమైపోతుంది ప్రథమార్ధంలో వినోదం సినిమాను కొంత వరకు ముందుకు నడిపించినా సిల్లీ సెకండాఫ్ సినిమా గ్రాఫ్ ను పూర్తిగా కిందికి తీసుకెళ్లిపోయింది చివర్లో సినిమాను ముగించిన తీరు చూస్తే తమిళ సినిమా చాలా అడ్వాన్స్ అన్న అభిప్రాయాల్ని మార్చుకోవాలనిపిస్తుంది మొత్తంగా ధనుష్ మీద ప్రభు సాల్మన్ మీద ఆశలు అంచనాలు పెట్టుకుని చూస్తే ‘రైల్’ తీవ్రంగా నిరాశ పరచడం ఖాయం  నటీనటులు   ధనుష్ స్టార్ హీరో అయినా ప్యాంట్రీ వర్కర్ పాత్రకు ఒప్పుకున్నాడంటే అతడి కమిట్మెంట్ ఏంటో అర్థం చేసుకోవచ్చు పైగా సినిమాలో అతను హీరోలాగా కనిపించడు అతడిది కథలో ఓ పాత్ర అంతే అతడి నటన గురించి చెప్పేదేముంది సునాయాసంగా ఆ పాత్రలో ఒదిగిపోయాడు కాకపోతే అతను ఇలాంటి కథకు ఎలా ఓకే చెప్పాడన్నదే సందేహం ధనుష్ కంటే కూడా కీర్తి సురేష్ బాగా ఆకట్టుకుంటుంది ఆమె నటనలోని మరో కోణం ఈ సినిమాలో చూడొచ్చు కళ్లతో మ్యాజిక్ చేస్తుంది కీర్తి నటన సహజంగా ఉంది హావభావాలు బాగున్నాయి కానీ ఆమె పాత్రే బాలేదు హరీష్ ఉత్తమన్ ఓవరాక్షన్ చేశాడు తంబి రామయ్య కరుణాకరన్ కొంతవరకు నవ్వించారు కానీ వారి కామెడీలో తమిళ నేటివిటీ కొట్టొచ్చినట్లు కనిపిస్తుంది మిగతా వాళ్లంతా మామూలే  సాంకేతికవర్గం   ప్రభు సాల్మన్ ఇంతకుముందు చేసిన సినిమాలన్నింటికీ తన సంగీతంతో ప్రాణం పోశాడు డిఇమాన్ కానీ ఈ సినిమాకు అతడి సంగీతం అంతగా ఆకర్షణ కాలేకపోయింది థ్రిల్లర్ టచ్ ఉండటంతో లవ్ సాంగ్స్ కు పెద్దగా అవకాశం లేకపోయింది హీరో-హీరోయిన్ల మధ్య వచ్చే తొలి పాట ఒకటి శ్రావ్యంగా అనిపిస్తుంది నేపథ్య సంగీతం పర్వాలేదు వెట్రివేల్ మహేంద్రన్ ఛాయాగ్రహణం ఓకే నిర్మాణ విలువలు చూస్తే మాత్రం ఇది ధనుష్ లాంటి స్టార్ నటించిన సినిమానేనా అనిపిస్తాయి సీజీ వర్క్ ఎఫెక్ట్స్ చాలా సాదాసీదాగా అనిపిస్తాయి దర్శకుడు ప్రభు సాల్మన్ లవ్ స్టోరీని తీర్చదిద్దడంలో తన బలాన్ని చూపించలేకపోయాడు థ్రిల్లర్ అంశాల్నీ సరిగా డీల్ చేయలేకపోయాడు సీరియస్ గా నడపాల్సిన కథను సిల్లీగా నరేట్ చేసి సినిమాను తేల్చేశాడు  చివరగా ఈ ‘రైల్’ జర్నీ కష్టం బాబోయ్  
__________________________
   భూపతి నగరం అనే పల్లెటూరిలో భూపతి రాజు (ఆదిత్య మీనన్) పెద్ద జమీందారు అతడు 99 ఎకరాల ఆసామి అయినప్పటికీ అతడి పొలంలోకి నీళ్లు ఓ చిన్న రైతు పొలం నుంచే రావాల్సి ఉంటుంది ఆ పొలంపై భూపతి రాజు కన్నుంటుంది రాజు కుటుంబంతో గొడవ వల్ల తన తండ్రి ప్రాణాలు కోల్పోవడంతో ఆయనిచ్చిన మాట కోసం తన ఎకరా పొలాన్ని అమ్మకుండా అందులోనే వ్యవసాయం చేసి బతుకుతుంటాడు డేవిడ్ (సూర్య) ఐతే భూపతి రాజు కూతురు శాంతి (శ్రియ శర్మ) డేవిడ్ కొడుకు శ్యామ్ (రోషన్) ఒకే స్కూల్లో చదువుతూ ప్రేమలో పడతారు వారి ప్రేమ గురించి తెలియగానే భూపతి రాజు ఉగ్రరూపం దాలుస్తాడు తర్వాత తన కూతుర్ని నీ కొడుక్కిచ్చి పెళ్లి చేస్తానని చెప్పి డేవిడ్ దగ్గర పొలం రాయించుకుంటాడు రాజు తనలాగా కోటీశ్వరుడియ్యాకే పెళ్లి చేస్తానంటూ మాట మారుస్తాడు ఈ పరిస్థితుల్లో శ్యామ్ ఏం చేశాడు తన ప్రేమను ఎలా గెలిపించుకున్నాడు అన్నది మిగతా కథ  కథనం-విశ్లేషణ   ఒక పెద్దింటి అమ్మాయి ఒక పేదింటి కుర్రాడు ఇద్దరూ ప్రేమించుకుంటారు ఆటోమేటిగ్గా అమ్మాయి వైపు వాళ్లు అడ్డం పడతారు కుర్రాడి పేదరికాన్ని ఎగతాళి చేస్తారు దమ్ముంటే డబ్బు సంపాదించుకుని రమ్మంటారు దీంతో కుర్రాడు ఛాలెంజ్ చేస్తాడు కోటీశ్వరుడై అమ్మాయి చేయి అందుకుంటాడు ఎన్ని వందల సార్లు చూసి ఉంటాం ఇలాంటి కథల్ని  ‘నిర్మలా కాన్వెంట్’ కూడా కూడా డిట్టో అదే ఫార్మాట్లో సాగిపోతుంది కాకపోతే ఇక్కడ హీరోయిన్లు టీనేజర్లు కాన్వెంట్లో చదువుతుంటారు హీరో చిన్నవాడు కాబట్టి ఆ పనీ ఈ పనీ చేయకుండా ‘మీలో ఎవరు కోటీశ్వరుడు’ తరహా క్విజ్ పోటీలో పాల్గొని కోటీశ్వరుడైపోతాడు అంతే తేడా  శ్రీకాంత్ తనయుడు రోషన్ ఎలా చేశాడో చూడాలనిపిస్తే నాగార్జునను నాగార్జునగా తెరమీద చూడాలనుకుంటే మీలో ఎవరు కోటీశ్వరుడు పోటీని వెండితెరపై వీక్షించాలంటే ‘నిర్మలా కాన్వెంట్’ మంచి ఛాయిసే మామూలుగా ఓ కొత్త హీరో పరిచయమవుతున్నాడంటే సినిమా కంటే కూడా ఆ కుర్రాడు ఏమేరకు మెప్పించాడు అన్న ఆసక్తి ఎక్కువగా ఉంటుంది మొహమాటానికి చెప్పుకోవడం కాదు కానీ రోషన్ మెప్పించాడు తెరమీద కనిపించిన ప్రతిసారీ ఆకట్టుకున్నాడు నాగ్ స్క్రీన్ ప్రెజెన్స్ కూడా బాగుంది ఎంఈకే షో అంటే ఆసక్తి ఉన్న వాళ్లకు ‘స్లమ్ డాగ్ మిలియనీర్’ సినిమా చూడని వాళ్లకు ఆ క్విజ్ పోటీ ఎపిసోడ్ కూడా బాగానే అనిపించొచ్చు అక్కడక్కడా కొన్ని ఫీల్ గుడ్ సన్నివేశాలు కొన్ని ఎమోషనల్ సీన్స్ పాటలు కొంత వరకు ఎంగేజ్ చేస్తాయి ఐతే విడివిడిగా కొన్ని ఆకర్షణలున్నప్పటికీ ఓవరాల్ గా ‘నిర్మలా కాన్వెంట్’ నిరాశ పరుస్తుంది  టీనేజ్ లవ్ స్టోరీ ఓ కొత్త దర్శకుడు తీశాడు నాగార్జున నిర్మించాడు కదా అని కథాకథనాల్లో కొత్తదనం ఆశిస్తే నిరాశ తప్పదు కథ మొదలుపెట్టిన తీరు చూస్తేనే ఇది స్టీరియో టైపు స్టోరీ అనే విషయం అర్థమైపోతుంది ఇక హీరో హీరోయిన్ల ట్రాక్ అయినా ఏమైనా భిన్నంగా ఉంటుందేమో అని ఆశిస్తే అదీ లేదు వీళ్లిద్దరి పరిచయ సన్నివేశాలు ఏమాత్రం ఆసక్తి రేకెత్తించవు లవ్ స్టోరీ ఫోర్స్డ్ గా అనిపిస్తుంది ఇంటర్వెల్ దగ్గర హీరో ‘ఆ అమ్మాయి నా ప్రాణం’ అంటాడు కానీ ఆమె అంత ప్రాణంగా మారిపోవడానికి సరైన కారణం కనిపించదు హీరోయిన్ అయినా హీరో ప్రేమలో పడిపోవడానికి దారితేసే సన్నివేశం ఉంది కానీ బుద్ధిగా చదువుకుంటున్న హీరో హీరోయిన్ వైపు ఆకర్షితుడు కావడానికి కారణం కనిపించదు టీనేజ్ లవ్ స్టోరీ కాబట్టి అంత మెచ్యూర్డ్ గా ఉండాల్సిన అవసరం లేదనుకున్నాడో ఏమో దర్శకుడు ప్రేమకథను పైపైన నడపించేశాడు కొత్త కొత్త భాష పాటను హీరో హీరోయిన్ల మధ్య డ్యూయెట్ ను తెరకెక్కించిన తీరు మెప్పిస్తుంది హీరోను తెలివైన వాడిగా చూపించడానికి పెట్టిన హాస్పిటల్ సీన్ బాగుంది తాగుబోతు రమేష్ జోగి బ్రదర్స్ పాత్రలతో చేయించిన కామెడీ బోరింగ్ ఇంటర్వెల్ దగ్గర కథ మలుపు తిరిగే పాయింట్ కూడా సాదాసీదాగానే ఉంటుంది  ఇక ద్వితీయార్ధంలో నాగార్జున రంగ ప్రవేశంలో ప్రేక్షకుల్లో ఉత్సాహం వస్తుంది ఐతే కథను ‘మీలో ఎవరు కోటీశ్వరుడు’ ప్రోగ్రాం వైపు తిప్పగానే ఆసక్తి పోతుంది తర్వాత ఏం జరగొచ్చన్నది క్లైమాక్స్ వరకు ఈజీగా అర్థమైపోతుంది ఎంఈకేలో ప్రతిభ చాటుకున్న వాళ్లతో హీరోకు టెస్టు పెట్టడం తర్వాత నాగ్ హీరో ఊరికి రావడం అక్కడ షో నిర్వహించడం ఇదంతా చూస్తుంటే ఓ సినిమా చూస్తున్న భావనే కలగదు ఈ ఎపిసోడ్ సినిమాలో సింక్ కాలేదు ఇదంతా ఏదో ప్రత్యేకమైన వ్యవహారంలాగా కనిపిస్తుంది నాగార్జున అభిమానులు ఎంఈకే షో అభిమానులు ఈ ఎపిసోడ్ ను బాగానే ఎంజాయ్ చేయొచ్చు కానీ సగటు ప్రేక్షకుడు మాత్రం ద్వితీయార్ధం మొదలైన కాసేపటికే డిస్కనెక్ట్ అయిపోతాడు హీరో తన అనుభవాల నుంచే జవాబులు చెప్పడం అన్నది ‘స్లమ్ డాగ్ మిలియనీర్’ నుంచి కాపీ కొట్టిన ఐడియా ఐతే అందులో ఉన్న ఎమోషన్ ఇంటెన్సిటీ ఇందులో కనిపించదు ఇదంతా కృత్రిమంగా ఉంటుంది సినిమాను ముగించిన తీరు కూడా మామూలుగా అనిపిస్తుంది  నటీనటులు   శ్రీకాంత్ తనయుడు రోషన్ నటుడిగా బాగానే నిలదొక్కుకోలడనిపిస్తుంది ఈ సినిమా చూస్తే శ్యామ్ పాత్రలో అతను తడబాటు లేకుండా నటించి మెప్పించాడు రోషన్ కాన్ఫిడెన్స్ మెచ్యూరిటీ ఆ పాత్రలో ప్రతిఫలించాయి కొన్ని చోట్ల బాడీ లాంగ్వేజ్ కొంచెం అటు ఇటుగా కనిపించింది కానీ మొత్తంగా రోషన్ కు మంచి మార్కులు పడతాయి మామూలుగా టీనేజ్ కుర్రాళ్లు తొలి సినిమా చేసినపుడు ఒకరకమైన అత్యుత్సాహం కనిపిస్తుంది అతిగా నటించేస్తుంటారు రోషన్ లో అది లేకపోవడం ఒద్దికగా నటించడం మెచ్చుకోవాల్సిన విషయం నాగార్జునతో కలిసి చేసిన సన్నివేశాల్లోనూ అతను ఆత్మవిశ్వాసంతో కనిపించాడు హీరోయిన్ శ్రియ శర్మ కూడా బాగా చేసింది ఆమె హావభావాలు ఆకట్టుకుంటాయి ఐతే ఆమెలో ఇంకా పసితనపు ఛాయలు పోలేదు ఇంకా చిన్న పిల్ల లాగే అనిపిస్తుంది అందుకే ఆమెలోని గ్లామర్ కోణాన్ని చూపించినపుడు ఇబ్బందిగా అనిపిస్తుంది నాగార్జున తన నిజ జీవిత పాత్రలో చక్కగా ఒదిగిపోయాడు ఆయనకు సవాలు విసిరే పాత్రేమీ కాదిది సింపుల్ గా పని ముగించేశారు ఆయన స్క్రీన్ ప్రెజెన్స్ బాగుంది విలన్ పాత్రలో ఆదిత్య మీనన్ మామూలుగా అనిపిస్తాడు రోషన్ తల్లిదండ్రులుగా సూర్య అనితా చౌదరి చక్కగా నటించారు మిగతా వాళ్లంతా మామూలే  సాంకేతిక వర్గం   ‘నిర్మలా కాన్వెంట్’కు సాంకేతిక హంగులు బాగానే కుదిరాయి రోషన్ సాలూరి సంగీతం విశ్వేశ్వర్ ఛాయాగ్రహణం సినిమాకు ఆకర్షణగా నిలిచాయి పాటలన్నీ బాగున్నాయి నేపథ్య సంగీతం కూడా పర్వాలేదు విశ్వేశ్వర్ ప్రథమార్ధంలో పల్లెటూరి అందాల్ని చక్కగా ఒడిసిపట్టాడు హీరోయిన్ ఇంటిని చూపించిన తీరు కూడా బాగుంది పాటల చిత్రీకరణలోనూ కెమెరా పనితనం ఆకట్టుకుంటుంది ఎడిటింగ్ సినిమాకు మైనస్ అయింది షార్ప్ నెస్ లేదు నిర్మాణ విలువలకు ఢోకా లేదు డైలాగ్స్ పెద్దగా ఆకట్టుకోవు రైటర్ కమ్ డైరెక్టర్ నాగ కోటేశ్వరరావు స్క్రిప్టులో కొత్తదనం ఏమీ చూపించలేకపోయాడు ఇది చాలా పాత కథ దానికి స్లమ్ డాగ్ మిలియనీర్ స్ఫూర్తితో ‘మీలో ఎవరు కోటీశ్వరుడు’ కాన్సెప్టుకి ముడిపెట్టడం మినహాయిస్తే కొత్తగా చేసిందేమీ లేదు దర్శకుడిగా ఏవరేజ్ మార్కులు పడతాయి  చివరగా నిర్మలా కాన్వెంట్ పాత కథలో కొత్త కుర్రాడి ‘షో’  
__________________________
   సూర్య (సాగర్) రాయలసీమ ఫ్యాక్షన్ కుటుంబానికి చెందిన కుర్రాడు అతను కొన్ని కారణాల వల్ల తన ఊరి విడిచి మలేషియాకు వచ్చి సిద్ధార్థ అని పేరు మార్చుకుని అజ్నాతవాసం గడుపుతుంటాడు ఐతే అతడి గతం తాలూకు గొడవలు అతణ్ని వదిలిపోవు మలేషియాలోనూ సూర్య మీద దాడి జరుగుతుంది దాన్నుంచి బయటపడి జీవనం సాగిస్తున్న సూర్యకు సహస్ర (రాగిణి) పరిచయమవుతుంది ఇద్దరూ ప్రేమించుకుంటారు సహస్ర తల్లి కూడా అవుతుంది ఐతే ఆ సమయంలోనే తన ఊళ్లో సమస్యను పరిష్కరించుకోవడానికి బయల్దేరతాడు సూర్య అక్కడికి వెళ్లాక సూర్యకు విచిత్రమైన పరిస్థితులు ఎదురవుతాయి సహస్రను వదులుకుని మరో అమ్మాయిని పెళ్లి చేసుకోవాల్సిన పరిస్థితి ఎదురవుతుంది ఆ పరిస్థితుల్లో అతనేం చేశాడు ఇంతకీ సూర్య గతమేంటి అతడి గురించి తెలిసిన సహస్ర ఎలా స్పందించింది చివరికి సూర్య ఎవరిని పెళ్లాడాడు తనకు ఎదురైన సమస్యల నుంచి ఎలా బయటపడ్డాడు అన్నది మిగతా కథ  కథనం-విశ్లేషణ   ‘నేను పెంచిన మొక్కలు కూడా నన్ను మోసం చేయవమ్మా నేను అనుకున్నపుడే కాయలు పూలు కాస్తాయి నువ్వు మాత్రం నన్ను మోసం చేశావు పెళ్లి కాకుండానే బిడ్డను కనబోతున్నావు’’ అంటూ ‘సిద్ధార్థ’ సినిమాలో పరుచూరి వెంకటేశ్వరరావు ఓ భావోద్వేగమైన డైలాగ్ చెబుతాడు ఇలాంటి డైలాగులు 80లు 90ల్లో పరుచూరి సోదరులు చాలా రాసేవారు వాటికి ప్రేక్షకులు కదిలిపోయేవారు కానీ ఇప్పుడు ఇలాంటి డైలాగ్ రాయడంలో ఔచిత్యం కనిపించదు ఇప్పటి ప్రేక్షకుల అభిరుచి మారింది సినిమాలు మారాయి కానీ ‘సిద్ధార్థ’ టీం మాత్రం 20 ఏళ్ల వెనక్కి వెళ్లి అప్పటి కాలానికి సరిపోయే కథాకథనాలతో వచ్చింది అందుకే కథకు తగ్గట్లుగా ఇలాంటి మాటలు రాశారు పరుచూరి సోదరులు  సిద్ధార్థ వినగానే మంచి ఫీలింగ్ కలిగించే టైటిల్ ట్రైలర్ అదీ చూస్తే మంచి యాక్షన్ సినిమా ఏదో వడ్డించబోతున్నారనిపించింది పైగా మణిశర్మ గోపాల్ రెడ్డి పరుచూరి బ్రదర్స్ లాంటి పేర్లను పోస్టర్ మీద చూసి ఇందులో ఏదో ఒక ప్రత్యేకత ఉండకపోదులే అనుకుంటాం కానీ థియేటర్లోకి వెళ్లిన తర్వాతే అర్థమవుతుంది ఇది ‘పేరు గొప్ప’ సినిమా అని ‘సమరసింహారెడ్డి’ కాలం నాటి కథ పైగా దానికి ఏమాత్రం సూటవ్వని హీరో తలా తోకా లేకుండా సాగిపోయే కథనం అసలేం చెప్పదలుచుకున్నారో అర్థం కాని గందరగోళం సీరియల్ తరహాలో నత్తనడకన సాగే సన్నివేశాలు స్థూలంగా ఇదీ ‘సిద్ధార్థ’ కథా కమామిషు  బుల్లితెరపై సాగర్ కు ఎలాంటి ఇమేజ్ అయినా ఉండనివ్వండి అతను వెండితెరకు కొత్త అతడికి ఇక్కడ ఎలాంటి ఇమేజ్ లేదు మరి అలాంటి హీరోను పెద్ద మాస్ హీరో లాగా ప్రొజెక్ట్ చేయాలని ఎందుకనిపించిందో దర్శకుడు దయానందరెడ్డికి ఈ కథకు సాగర్ ఏమాత్రం సూటవ్వలేదు మాస్ ఇమేజ్ ఉన్న హీరోలకు మాత్రమే ఈ కథలు నప్పుతాయి అలాగని ఈ కథ గొప్పగా ఉంది అనుకుంటే పొరబాటే పదేళ్ల కిందటే ఇలాంటి కథలు ఔట్ డేట్ అయిపోయిన పరిస్థితి హీరో ఫ్యాక్షన్ గొడవలో తలదూర్చడం ఆ తర్వాత ఐడెంటిటీ మార్చుకుని వేరే చోట బతకడం అతణ్ని గతం వెంటాడటం తిరిగి తన ఊరికి వచ్చి కథకు ముగింపు పలకడం ఈ ఫార్ములా ఎంతగా అరిగిపోయిందో కొత్తగా చెప్పాల్సిన పని లేదు  ఎంత రొటీన్ అయినా సరే ఈ కథనైనా ఆసక్తికరంగా చెప్పారా అంటే అదీ లేదు ఆరంభంలో హీరోకు ఇచ్చే బిల్డప్ చూస్తే అతడికేదో భారీ ఫ్లాష్ బ్యాక్ ఉంటుందని అందులో చాలా ఇంటెన్సిటీ ఉంటుందని అతనో పెద్ద లీడర్ అని భ్రమిస్తాం కానీ ఫ్లాష్ బ్యాక్ చూశాక ‘కొండంత రాగం తీసి’ అనే సామెత గుర్తుకొస్తుంది హీరో తండ్రిని శత్రువు చంపుతాడు హీరో వెళ్లి అతణ్ని చంపుతాడు అంతే ఓ ఐదు నిమిషాల్లో ముగిసిపోయే సాదాసీదా ఫ్లాష్ బ్యాక్ అది కొంచెం రిచ్ గా ఉంటుందని ప్రథమార్ధాన్ని మలేషియా బ్యాక్ డ్రాప్ లో నడిపించారు లవ్ స్టోరీని మిక్స్ చేశారు అది చాలా పేలవంగా సాగుతుంది  ఐతే ద్వితీయార్ధం చూశాక ప్రథమార్థమే ఉన్నంతలో బెటర్ అనిపిస్తుంది ఏ విషయం లేకుండా ఊరికే బ్యాక్ గ్రౌండ్ స్కోర్ బిల్డప్పులతో సాదాసీదాగా నడిచే ద్వితీయార్ధం సహనానికి పరీక్ష పెడుతుంది హీరోయిన్ పాత్రతో సెంటిమెంటు పండించడానికి చేసిన ప్రయత్నం కామెడీ అయిపోయింది కనీసం హీరో పాత్రను వీరోచితంగా అయినా చూపించి మాస్ ప్రేక్షకుల్ని కాస్తయినా ఎంటర్టైన్ చేశాడా అంటే అదీ లేదు పెద్ద మాస్ హీరోలా అతను నడిచి రావడం బ్యాగ్రౌండ్ స్కోర్ మోతెక్కించేయడం ఏ విషయం లేకుండా సాదాసీదాగా సన్నివేశం ముగియడం ఇలా సాగుతుంది వ్యవహారం క్లైమాక్స్ కూడా రొటీన్   నటీనటులు   సాగర్ నటన బాగానే ఉంది కానీ ఈ సినిమానే అతడికేమాత్రం సూటవ్వలేదు అతను ‘మొగిలి రేకులు’ హ్యాంగోవర్లోనే ఉన్నాడని చాలా సన్నివేశాల్లో అర్థమవుతుంది అతడి బాడీ లాంగ్వేజ్ హావభావాలు ఈ సీరియల్ నే గుర్తుకు తెస్తాయి లీడ్ హీరోయిన్ రాగిణికి పెద్ద రోలే దొరికింది కానీ ఆమె అంతగా ఆకట్టుకోలేదు అవసరానికి మించి నటించేసింది గ్లామర్ పరంగానూ ఆమె అంతగా ఆకట్టుకోలేదు సాగర్ పక్కన ఆమె సూటవ్వలేదు సాక్షి చౌదరిది మొక్కుబడి పాత్ర అజయ్ సుబ్బరాజు రణధీర్ సన కోట శ్రీనివాసరావు ఏదో ఆ పాత్రలకు తగ్గట్లుగా చేశారు   సాంకేతికవర్గం   ‘సిద్ధార్థ’ పాటలు నేపథ్య సంగీతం వింటే నిజంగా మణిశర్మ ఈ సినిమాకు పని చేశాడా అని కచ్చితంగా సందేహం కలుగుతుంది ఆయన ఫామ్ లో లేడని అనుకోవడానికి కూడా లేదు మొన్నే ‘జెంటిల్మన్’ సినిమాలో అదరగొట్టాడు ఈ సినిమాకు వచ్చేసరికి ఏమైందో అయినా సినిమాలో విషయం లేనపుడు ఆయన మాత్రం ఏం చేస్తారని కూడా సమాధానపరుచుకోవచ్చు గోపాల్ రెడ్డి ఛాయాగ్రహణం పరుచూరి సోదరుల మాటల గురించి కూడా ప్రత్యేకంగా చెప్పుకోవడానికేమీ లేదు నిర్మాణ విలువలు పర్వాలేదు సాగర్ మీద ఓ మోస్తరుగానే ఖర్చు పెట్టారు దర్శకుడు దయానంద్ రెడ్డి పూర్తిగా నిరాశ పరిచాడు ఈ రోజుల్లో ఓ యువ దర్శకుడికి ఇలాంటి  కథాకథనాలతో సినిమా చేయాలనిపించడం ఆశ్చర్యమే రైటింగ్ డైరెక్షన్ రెండింట్లోనూ అతను మెప్పించలేకపోయాడు  చివరగా ఔట్ డేటెడ్ ‘సిద్ధార్థ’  
__________________________
   జానకి (దీక్షా పంత్) ఓ హీరోయిన్ ఆమె నటించిన ‘బంతి పూల జానకి’ అనే సినిమాకు జాతీయ ఉత్తమ నటిగా అవార్డు వస్తుంది ఆమెను అభినందించి పార్టీ చేసుకోవడం కోసం ఆ సినిమాకు సంబంధించిన దర్శక నిర్మాతలు రచయిత హీరో తన ఇంటికి వస్తారు ఐతే ఆ నలుగురికీ ఆమె మీద కన్నుంటుంది వీరిలో హీరో పాత్రధారి అయిన ఆకాష్ (సుడిగాలి సుధీర్) జానకితో అసభ్యంగా ప్రవర్తిస్తాడు తప్పించుకునే క్రమంలో జానకి తోసేయడంతో అతను చనిపోతాడు ఆ హత్యను కప్పిపుచ్చడానికి తన స్నేహితుడైన శ్యామ్ (ధన్ రాజ్)తో కలిసి జానకి ఏం చేసింది మిగతా వాళ్లకు ఈ విషయం తెలిసిందా లేదా చివరికి ఏమైంది అన్నది మిగతా కథ  కథనం - విశ్లేషణ   ఇంట్లో ఏం తోచనపుడు టీవీ పెట్టి కామెడీ ఛానెల్లో ఒకదాని తర్వాత ఒకటి సీన్ చూస్తూ మధ్యలో చిన్నా చితకా పనులేవో చేసుకుంటూ పక్కనోళ్లతో ముచ్చట్లు పెడుతూ గంటలు గంటలు ఏదో అలా టైం పాస్ చేసేస్తాం అంత మాత్రాన థియేటరుకు వెళ్లినపుడు కూడా ఇలాగే కామెడీ సీన్లు పేర్చేసి నవ్వుకోండి టైంపాస్ చేసుకోండి అంటే ఎలా అనిపిస్తుంది సినిమా అన్నాక అందులో ఓ కథ ఓ కథనం అర్థవంతమైన కొన్ని పాత్రలు లాజిక్ ఉన్న సన్నివేశాలు ఆశిస్తాం కదా అలా కాకుండా ‘జబర్దస్త్’ కామెడీ షోలో ఉన్న కమెడియన్లందరినీ తెరమీదికి తెచ్చేసి వాళ్లతో నానా అల్లరి చేయించి ఓ పెద్ద సైజు స్కిట్ చూపించి నవ్వేసుకోండి పడి పడి దొర్లేసుకోండి అంటే ఏం చెబుతాం ‘బంతిపూల జానకి’ పరిస్థితి ఇదే  ‘జబర్దస్త్’ షోలో ఒక్కో స్కిట్ పది పదిహేను నిమిషాలుంటుంది ఒక స్కిట్లో ఉన్నోళ్లు ఇంకో స్కిట్లో కనిపించరు కానీ ‘బంతి పూల జానకి’లో ఒకే ఒక్క స్కిట్ ఉంటుందన్నమాట దాని నిడివి గంటన్నర ఒక్క స్కిట్లోనే బోలెడంతమంది ఆర్టిస్టులుంటారు అక్కడక్కడా పాటలు కొంచెం రొమాన్స్ కొంచెం సెంటిమెంట్ టచ్ కూడా ఉంటుంది ఇక జబర్దస్త్ కమెడియన్లు చేసే అల్లరి వాళ్లు వేసే జోకులు డబుల్ మీనింగ్ డైలాగులు వెకిలిగా అనిపించే కొన్ని సన్నివేశాలు ఇవన్నీ కామనే అంటే ‘జబర్దస్త్’ షోనే ‘సినిమాటిక్’ ఆకర్షణలతో వెండితెర మీద చూసుకునే అవకాశం ‘బంతిపూల జానకి’ కల్పిస్తుందన్నమాట  ఒక సినిమాగా ‘బంతిపూల జానకి’ గురించి చెప్పడానికైతే ఏమీ లేదు కథాకథనాల గురించి లాజిక్కుల గురించి మాట్లాడ్డం వృథా ఇది సినిమా అని మరిచిపోయి జబర్దస్త్ కామెడీ షోనో జెమిని కామెడీ ఛానెలో చూస్తున్నాం అనుకుంటే బిట్లు బిట్లుగా కొన్ని సన్నివేశాల్ని జోకుల్ని ఎంజాయ్ చేయొచ్చు నిజానికి ‘జబర్దస్త్’లో కనిపించేంత కామెడీ కూడా ఇందులో లేదు బుల్లితెర మీద బాగానే నవ్వించే కమెడియన్లు కూడా తెరమీదికి వచ్చేసరికి ఏం చేయలేకపోయారు ‘జబర్దస్త్’లో వచ్చే కొన్ని చీప్ కామెడీ స్కిట్ల కంటే కింది స్థాయికి వెళ్లి నవ్వించడానికి విశ్వప్రయత్నం చేశారు కానీ అవి ఫలితాన్నివ్వలేదు నిడివి గంటన్నరే అయినా కూడా ‘బంతిపూల జానకి’ సహనానికి పరీక్ష పెడుతుంది తెరమీద బోలెడంతమంది ఆర్టిస్టులున్నా నవ్వులు పండింది కొన్ని చోట్లే కామెడీ పేరుతో నవ్వించే ప్రయత్నం పెద్దగా ఫలించకపోయినా ఇందులో ధన్ రాజ్-దీక్షా పంత్ ల ‘ప్రేమకథ’ మాత్రం భలే ‘కామెడీ’గా అనిపిస్తుంది  నటీనటులు   దీక్షా పంత్ ఇందులో జాతీయ అవార్డు గెలిచిన నటిగా కనిపించింది ఇందుకు నవ్వాలో ఏడవాలో అర్థం కాదు ‘అవార్డు’ నటి అనేసరికి బాగా ‘అతి’గా నటించేసింది ఓవరాక్షన్ తట్టుకోలేం చాలా చోట్ల ధన్ రాజ్ తన శైలికి భిన్నంగా సీరియస్ ప్రేమికుడిగా కనిపించాడు అతడి గురించి ప్రత్యేకంగా చెప్పాల్సిందేమీ లేదు అందర్లోకి రఘు కారుమంచి తెలంగాణ యాసలో డైలాగులు చెబుతూ నవ్వించాడు చమ్మక్ చంద్ర సుడిగాలి సుధీర్ రాకెట్ రాఘవ వేణు వీళ్లంతా జబర్దస్త్ స్టయిల్లో చేయాల్సిందేదో చేశారు  సాంకేతికవర్గం   టెక్నీషియన్స్ ముద్ర కనిపించేంత విషయం సినిమాలో ఏం లేదు భోలే పాటల్లో సినిమాకు సూటవ్వకుండా సాంగే ఒక మెలోడీ మాత్రం పర్వాలేదనిపిస్తుంది నేపథ్య సంగీతం ‘జబర్దస్త్’ స్టయిల్లోనే సాగుతుంది సినిమాటోగ్రఫీ ఇతర సాంకేతిక విభాగాలూ అంతంతమాత్రమే సినిమా అంతా ఒక ఇంట్లోనే తక్కువ సమయంలో తక్కువ ఖర్చుతో లాగించేశారు ఇలాంటి కథాకథనాలతో సినిమాలో అంటే పెద్దగా కష్టపడాల్సిన పని కూడా ఉండదు శేఖర్ విఖ్యాత్ రచన ప్రవీణ్ చందర్ దర్శకత్వం గురించి చెప్పడానికేమీ లేదు  చివరగా బంతిపూల జానకి విసిగించే ‘జబర్దస్త్’ స్కిట్  
__________________________
   ఇంజినీరింగ్ పూర్తి చేశాక విదేశాలకు వెళ్లాలని కలలు కని ఆ ప్రయత్నంలో విఫలమై రికవరీ ఏజెంటుగా మారిన బాబ్జి (ఆది) అనుకోకుండా కావ్య (నమిత ప్రమోద్) అనే అమ్మాయిని యాదృచ్ఛికంగా రెండు మూడుసార్లు కలుస్తాడు ఐతే వీళ్లిద్దరూ ప్రేమలో ఉన్నారేమో అని అపార్థం చేసుకుని కావ్య అన్నయ్య (అభిమన్యు) బాబ్జీని టార్గెట్ చేస్తాడు అదే సమయంలో తన అన్నయ్య చూసిన సంబంధం ఇష్టం లేక కావ్య ఇంట్లోంచి పారిపోతుంది కొన్ని కారణాల వల్ల బాబ్జీ కూడా కావ్య వెంట వెళ్లి ఆమెను తన ఊరికి తీసుకెళ్లాల్సి వస్తోంది మరోవైపు కావ్యను చంపడానికి ఓ గ్యాంగ్ తీరుగుతూ ఉంటుంది దీంతో పాటు ఇంటి దగ్గరా కొన్ని సమస్యలు బాబ్జీని చుట్టుముడతాయి మరి వాటన్నిటి నుంచి బాబ్జీ ఎలా తప్పించుకున్నాడు కావ్యతో అతడి రిలేషన్ ఎక్కడిదాకా వెళ్లింది అన్నది మిగతా కథ  కథనం - విశ్లేషణ   హీరో ఆదికి అయినా దర్శకుడు వీరభద్రంకు అయినా ‘చుట్టాలబ్బాయి’కి ముందు ఎదురు దెబ్బలు తగిలింది ‘రొటీన్’ సినిమాల వల్లే ప్రేక్షకులు కొత్తదనం వైపు చూస్తున్న సమయంలో వీళ్లిద్దరూ రొటీన్ కంటెంట్ ఉన్న సినిమాలు చేసి చేదు అనుభవాల్ని ఎదుర్కొన్నారు ఆ అనుభవాల నుంచి పాఠాలు నేర్చుకుని ‘చుట్టాలబ్బాయి’లో ఏదైనా కొత్తగా ప్రయత్నించి ఉంటారేమో అని ఆశిస్తే నిరాశ తప్పదు ఆది గత సినిమా ‘గరం’ వీరభద్రం లాస్ట్ మూవీ ‘భాయ్’తో పోలిస్తే ‘చుట్టాలబ్బాయి’ మెరుగే కానీ కొత్తదనం ఏ కోశానా కనిపించని ఈ సినిమా మంచి ఫీలింగైతే ఇవ్వదు  కామెడీ లేకపోవడం వల్లే ‘భాయ్’ పోయిందంటూ ఓ స్టేట్మెంట్ ఇచ్చాడు వీరభద్రం కానీ కామెడీకి తోడు కొత్తదనం కూడా లేకపోవడమే ఆ సినిమాకు వచ్చిన సమస్య ‘చుట్టాలబ్బాయి’లో కొంచెం కామెడీ డోస్ అయితే పెంచాడు కానీ కొత్తదనం గురించి మాత్రం ఆలోచించలేదు ప్రతి సన్నివేశం ఎక్కడో చూసినట్లుగా అనిపించే ఈ సినిమా అక్కడక్కడా నవ్వించింది కానీ తర్వాత ఏం జరుగుతుందో అన్న ఆసక్తిని మాత్రం రేకెత్తించలేకపోయింది కామెడీ హిలేరియస్ గా ఉండుంటే చెల్లిపోయేది కానీ ఏదో అక్కడక్కడా కొంచెం రిలీఫ్ ఇచ్చింది తప్ప మొత్తంగా సినిమా మీద ఇంప్రెషన్ మార్చే స్థాయిలో కామెడీ పండలేదు  ‘చెన్నై ఎక్స్ ప్రెస్’ మొదలుకుని ‘చుట్టాలబ్బాయి’ కథా కథనాల్లో చాలా సినిమాల ఛాయలు కనిపిస్తాయి అలా పోలికలు చెప్పుకుంటూ పోతే ఆ లిస్టు చాంతాడంత అవుతుంది ప్రతి సన్నివేశం కూడా ఇప్పటికే చాలాసార్లు చూసిన భావన కలిగిస్తుంది ముందు గొడవతో పరిచయమై ఆ తర్వాత ప్రేమలో పడిపోయే హీరో హీరోయిన్ల ట్రాక్ అయితే మరీ రొటీన్ ప్రతి పాత్ర గురించి పరిచయంలో ఏదో అనుకుంటాం కానీ తర్వాతి సన్నివేశంలోనే ఆ పాత్ర తేలిపోతుంది  ఇలాంటి నిలకడ లేని పాత్రలు సన్నివేశాలతో కథనం చాలా మామూలుగా సాగిపోతుంటే ‘ఇగో రెడ్డి’ పాత్రలో పృథ్వీ అక్కడక్కడా రిలీఫ్ ఇవ్వడానికి ప్రయత్నిస్తాడు పోసాని రఘుబాబు షకలక శంకర్ ఆలీల కామెడీ కూడా పర్వాలేదనిపిస్తుంది లవ్ స్టోరీ కానీ యాక్షన్ ఎపిసోడ్లు కానీ చాలా మొక్కుబడిగా సాగిపోతాయి ఏమాత్రం ఎంగేజ్ చేయవు సాయికుమార్ పాత్ర మీద చాలా ఆశలు పెట్టుకుంటాం కానీ ఆయన గెటప్ ఉన్నంత ఆకర్షణీయంగా పాత్ర లేదు ద్వితీయార్ధంలో ఫ్యామిలీ డ్రామాతో కుటుంబ ప్రేక్షకుల్ని ఆకట్టుకునే ప్రయత్నం కూడా ఫలితాన్నివ్వలేదు మొత్తంగా చూస్తే కొన్ని నవ్వుల కోసమైతే ‘చుట్టాలబ్బాయి’ ఓకే కానీ అంతకుమించి ఏం ఆశించినా నిరాశ తప్పదు  నటీనటులు   ఇన్ని ఫ్లాపుల తర్వాత కూడా ఆది ఆత్మవిశ్వాసంతో నటిస్తున్నందుకు చలాకీగా కనిపిస్తున్నందుకు అభినందించాలి కానీ ఇలాంటి కథల్ని ఎంచుకుంటున్నందుకు మాత్రం అతణ్ని క్షమించలేం విషయం లేని రొటీన్ కథల్లో ఎంత కాన్ఫిడెంటుగా కనిపిస్తేనేం అదిరిపోయే డ్యాన్సులు ఫైట్లు చేస్తేనేం అవేవీ కూడా సినిమాకు అక్కరకు రాలేదు మలయాళ భామ నమితా ప్రమోద్ గ్లామర్ పరంగా ఆకట్టుకోలేదు కానీ నటన బాగుంది సాయికుమార్ కొత్తగా చేసిందేమీ లేదు ఆయన ప్రత్యేకత చూపించే పాత్ర కాదిది విలన్ అభిమన్యు సింగ్ ఒకే రకం హావభావాలతో విసిగించాడు జాన్ కొక్కెన్ కూడా అంతే పృథ్వీ తన పాత్రలో కొత్తదనం లేకపోయినా తనదైన టైమింగ్ తో నవ్వించి రిలీఫ్ ఇచ్చాడు  సాంకేతికవర్గం   తమన్ తన వంతుగా సినిమాకు మంచి ఔట్ పుటే ఇచ్చాడు ఓ మాస్ సినిమాకు సరిపోయే ఊపున్న పాటలిచ్చాడు నేపథ్య సంగీతం పర్వాలేదు ఛాయాగ్రహణం కూడా బాగుంది ఎలాంటి కాంబినేషన్లో సినిమా తీస్తున్నామో ఆలోచించకుండా కొత్త నిర్మాతలు సినిమాకు బాగానే ఖర్చు పెట్టారు సినిమాలో క్వాలిటీ కనిపిస్తుంది ‘జక్కన్న’లో పంచ్ డైలాగులతో విసుగెత్తించిన డైలాగ్ రైటర్ భవానీ ప్రసాద్ ఇందులోనూ వాటి మీదే ఆధారపడ్డాడు కాకపోతే కొంచెం బెటర్ పృథ్వీకి షకలక శంకర్ కు రాసిన కొన్ని మాటలు నవ్వించాయి వీరభద్రం రచన దర్శకత్వం రెండు విభాగాల్లోనూ ఫామ్ అందుకోలేకపోయాడు ప్రేక్షకుల అభిరుచి మారుతున్న విషయం గుర్తించకుండా రొటీన్ కంటెంటుతో సేఫ్ గేమ్ ఆడాలని ప్రయత్నించాడతను కామెడీని డీల్ చేయడంలో మాత్రం కొంత వరకు సక్సెస్ అయ్యాడు తప్ప కథాకథనాల విషయంలో అతను విఫలమయ్యాడు  చివరగా ఈ అబ్బాయిని ‘చుట్టం’ చేసుకోలేం  
__________________________
చిత్రం  ‘ఆటాడుకుందాం రా’   నటీనటులు సుశాంత్ - సోనమ్ - మురళీ శర్మ - పోసాని కృష్ణమురళి - బ్రహ్మానందం - పృథ్వీ - వెన్నెల కిషోర్ - రఘుబాబు - సుధ తదితరులు సంగీతం అనూప్ రూబెన్స్ ఛాయాగ్రహణం దాశరథి శైలేంద్ర కథ - మాటలు శ్రీధర్ సీపాన నిర్మాతలు నాగసుశీల - చింతలపూడి శ్రీనివాసరావు స్క్రీన్ ప్లే - దర్శకత్వం జినాగేశ్వరరెడ్డి  హీరోగా
 నిలదొక్కుకోవాలని దశాబ్దం నుంచి ప్రయత్నిస్తున్నాడు నాగార్జున మేనల్లుడు 
సుశాంత్ కానీ హీరోగా అతడి తొలి మూడు సినిమాల్లో ఏదీ అతడి కోరిక తీర్చలేదు
 ఈసారి బాగా గ్యాప్ తీసుకుని కామెడీ చిత్రాల స్పెషలిస్టు జినాగేశ్వరరెడ్డి
 దర్శకత్వంలో ‘ఆటాడుకుందాం రా’ చేశాడు మరి ఈ చిత్రమైనా సుశాంత్ కోరిక 
తీర్చేలా ఉందో లేదో చూద్దాం పదండి     విజయ రాజారాం (మురళీ
 శర్మ) వ్యాపారంలో మంచి స్థాయిలో ఉండగా శత్రువులు కొట్టిన దెబ్బకు 
కుదేలవుతాడు తన మిత్రుడు ఆనంద ప్రసాదరావు (ఆనంద్) కూడా శత్రువులతో కలిసి 
తనను మోసం చేశాడని అపార్థం చేసుకున్న రాజారాం అతణ్ని అసహ్యించుకుంటాడు 
వ్యాపారంలో నష్టపోయాక ఓ రైస్ మిల్ మీద ఆధారపడి కుటుంబాన్ని నడుపుతున్న 
రాజారాం కొన్నేళ్ల తర్వాత తన తమ్ముడి కూతురి పెళ్లి చేయడానికి 
సిద్ధపడతాడు అందుకోసం రైస్ మిల్ అమ్మడానికి రెడీ అయిన రాజారాం తన మాట 
వినకుండా వేరే పెళ్లి చేసుకుని వెళ్లిపోయిన చెల్లెలి కొడుకును సంతకం కోసం 
ఇంటికి రప్పిస్తాడు అతనే కార్తీక్ (సుశాంత్) అతనొచ్చాక రాజారాం కుటుంబంలో
 సమస్యలన్నీ ఒక్కొక్కటే పరిష్కారమవుతాయి రాజారాం కూతురు (సోనమ్) అతణ్ని 
ప్రేమిస్తుంది ఐతే ఓ సందర్భంలో ఆమెకు కార్తీక్ అసలు తన మేనత్త కొడుకే 
కాదని తెలుస్తుంది ఇంతకీ కార్తీక్ ఎవరు అతనెందుకు రాజారాం కుటుంబంలోకి 
వచ్చాడు రాజారాంను మోసం చేసిన వాళ్లకు అతను ఎలా బుద్ధి చెప్పాడు అన్నది 
మిగతా కథ  కథనం - విశ్లేషణ   హిట్టు కోసం డిప్రెషన్లో ఉన్న 
హీరోలు సాహసాలు చేయడానికి సిద్ధపడరు హిట్టు ఫార్ములాను పట్టుకుని సేఫ్ 
గేమ్ ఆడటానికి ప్రయత్నిస్తారు సుశాంత్ కూడా అదే చేశాడు కాకపోతే అతను 
పట్టుకున్న ‘ఫార్ములా’ మరీ ఔట్ డేట్ అయిపోయింది తనను అసహ్యించుకునే 
కుటుంబంలోకి హీరో వచ్చి వాళ్ల సమస్యలన్నింటినీ తీర్చి వాళ్లతో కలిసిపోవడం
 అన్నది ఎప్పుడో ‘కలిసుందాం రా’ నుంచి చూస్తున్న ఫార్ములా విలన్ దగ్గర 
అతడి రహస్యాలన్నీ తెలిసిన అసిస్టెంటు ఉంటే అతణ్ని బకరాను చేసి విలన్ 
ఆటకట్టించే ఫార్ములా ‘రెడీ’ నుంచి చూస్తూనే ఉన్నాం ఈ రెండు ఫార్ములాల్ని 
ఇటు అటు తిప్పికొడితే అదే ‘ఆటాడుకుందాం రా’  కథ విషయంలోనే కాదు 
పాత్రల చిత్రణ కామెడీ పాటలు రొమాన్స్ ఇలా ప్రతి విషయంలోనూ అనుకరణే 
కనిపిస్తుంది ‘ఆటాడుకుందాం రా’లో కామెడీ అయితే మరీ రొటీన్ ప్రథమార్ధంలో 
పృథ్వీని వాడేసుకున్న హీరో ద్వితీయార్ధంలో ‘వాడకానికి’ బ్రాండ్ అంబాసిడర్
 అయిన బ్రహ్మీని బుట్టలో వేస్తాడు ఎప్పట్లాగే ముందు బ్రహ్మిని మేధావిలాగా 
పరిచయం చేయడం ఆ తర్వాత అతణ్ని ఫుల్లుగా వాడేసుకోవడం ఇలా పరమ రొటీన్ గా 
సాగిపోతుంది కామెడీ వ్యవహారమంతా కాకపోతే టైమ్ మెషీన్ పేరుతో కొంచెం 
కొత్తదనం చూపించే ప్రయత్నం చేశారు  టైమ్ మెషీన్లో ప్రయాణం చేయడం 
అన్నది పాయింట్ పక్కనబెట్టేస్తే ఆ ప్రయాణం తర్వాత వచ్చే కామెడీ అంతా పరమ
 రొటీన్ గానే సాగిపోతుంది పృథ్వీ విషయంలో ‘బాయిలింగ్ స్టార్ బబ్లూ’ 
క్యారెక్టర్ స్ఫూర్తి కనిపిస్తుంది ‘లౌక్యం’లో పృథ్వీ సీరియల్ నటుడైతే 
ఇందులో డైరెక్టర్ అంతే తేడా ఐతే పృథ్వీ బ్రహ్మి ఇద్దరూ కూడా తమ 
స్థాయిలో విశ్వప్రయత్నం చేశారు కానీ నవ్వులు పండలేదు కమెడియన్లు 
సపోర్టిచ్చినంతగా కూడా సినిమాకు హీరో బలంగా నిలవలేకపోయాడు ఆ పాత్రను మరీ 
పేలవంగా తీర్చిదిద్దారు  హీరో హీరోయిన్ల ట్రాక్ పూర్తిగా మొక్కుబడి
 వ్యవహారం వారి మధ్య గిల్లికజ్జాలు రొమాన్స్ పాటలు అన్నీ స్టీరియో 
టైపులో ఉంటాయి ఆ సమయానికి పాట రావాలంటే పాట రావాలి దాని కోసం ఇద్దరి 
మధ్య ముందో రొమాంటిక్ సీన్ ఉండాలి అన్నట్లు సాగుతుంది వ్యవహారం సినిమాలో 
అక్కినేని ఫ్యామిలీ లెగసీని కూడా ఫుల్లుగా వాడుకోవడానికి ప్రయత్నించాడు 
సుశాంత్ మామూలుగా ఈ విషయంలో అక్కినేని మిగతా హీరోలు పెద్దగా ఆసక్తి 
చూపించరు కానీ సుశాంత్ మాత్రం ఏఎన్నార్ నుంచి అఖిల్ వరకు అక్కినేని 
ఫ్యామిలీ హీరోలందరినీ తెరమీదికి తెచ్చాడు చాలా సన్నివేశాల్లో వారి 
ప్రస్తావన వస్తుంది అఖిల్ ఓ పాట స్టెప్పులతో అలరిస్తే చైతూ ఓ చిన్న 
క్యామియో రోల్ చేశాడు అవి అక్కినేని అభిమానులకు ఆనందాన్నిస్తాయి ఐతే 
సినిమాకు ఏమాత్రం అస్సెట్ కాదు కొన్ని పదుల సార్లు చూసిన కామెడీ అయినా 
పర్వాలేదు సర్దుకుంటాం అంటే ఓకే కానీ లేదంటే మాత్రం ఆటాడుకుందాంరా 
ఆద్యంతం సహనాన్ని పరీక్షిస్తుంది  నటీనటులు   సుశాంత్ గత 
సినిమాలతో పోలిస్తే ఇందులో కొంచెం భిన్నంగా కనిపించాడు అతను లుక్ మార్చాడు
 కానీ నటన విషయంలో పెద్దగా తేడా ఏమీ కనిపించలేదు డైలాగ్ డెలివరీ బాడీ 
లాంగ్వేజ్ రెండూ అంతంతమాత్రమే చాలాచోట్ల తన మావయ్య నాగార్జునను 
అనుకరించడానికి ప్రయత్నించాడు సుశాంత్ బ్రహ్మానందం కాంబినేషన్లో వచ్చిన 
కొన్ని కామెడీ సీన్లలో సుశాంత్ పర్వాలేదు హీరోయిన్ సోనమ్ నటన గురించి 
చెప్పడానికేమీ లేదు అక్కడక్కడా కొంచెం సెక్సీగా కనిపించి కుర్రాళ్లను 
ఆకట్టుకుంటుంది ఆమె సినిమాకు ప్లస్ కాలేకపోయింది నటీనటులందర్లోకి పోసాని 
కృష్ణమురళి బెటర్ ఫ్రెండూ ఫ్రెండూ అనే మేనరిజంతో అక్కడక్కడా నవ్వించాడు 
పోసాని బ్రహ్మానందం మరోసారి హీరో చేతిలో బకరా అయ్యే పాత్రలో తనకు అలవాటైన 
రీతిలో నటించాడు పృథ్వీ పర్వాలేదు మురళీ శర్మతో పాటు మిగతా పాత్రలన్నీ 
మామూలుగా అనిపిస్తాయి  సాంకేతిక వర్గం   టెక్నిషియన్స్ తమ 
ప్రత్యేకత చూపించే వాల్యూ యాడ్ చేసే సినిమా ఏమీ కాదిది అనూప్ రూబెన్స్ 
మ్యూజిక్ పర్వాలేదు పాటలన్నీ టైంపాస్ టైపులో అనిపిస్తాయి నేపథ్య సంగీతం 
ఓకే ఛాయాగ్రహణమూ పర్వాలేదు సుశాంత్ ట్రాక్ రికార్డును మార్కెట్ 
స్థాయిని పట్టించుకోకుండా సినిమాకు బాగానే ఖర్చుపెట్టారు లొకేషన్లు రిచ్ 
గా అనిపిస్తాయి టైమ్ మెషీన్ సెట్ అదీ కూడా గ్రాండ్ గా కనిపిస్తుంది కథా 
రచయిత శ్రీధర్ సీపాన తనకు అలవాటైన రీతిలో ఒక ఫార్మాట్ ప్రకారం 
వెళ్లిపోయాడు ‘‘బ్లాంక్ చెక్ ఇస్తే బ్లైండ్ గా వెళ్లిపోతా’’ ఇలాంటి 
కొన్ని కామెడీ పంచులు పేలాయి దర్శకుడు నాగేశ్వరరెడ్డి కూడా అంతే రొటీన్ 
స్క్రీన్ ప్లేను ఫాలో అయిపోయాడుతన బలమైన కామెడీని కూడా 
నాగేశ్వరరెడ్డి పండించలేకపోయాడు  చివరగా ఆటాడేసుకుంటారు ప్రేక్షకులతో  
__________________________
 దావూద్ స్క్రీన్ ప్లే దావూద్ - సునీల్ రెడ్డి దర్శకత్వం సునీల్ రెడ్డి  ‘ఓం’ లాంటి డిజాస్టర్ తో దర్శకుడిగా పరిచయమయ్యాడు ఒకప్పటి కెమెరామన్ సునీల్ రెడ్డి ఆ తర్వాత బాగా గ్యాప్ తీసుకుని వరుస హిట్లతో ఊపుమీదున్న సాయిధరమ్ తేజ్ హీరోగా ఇప్పుడు ‘తిక్క’ తెరకెక్కించాడు మరి ఈసారైనా సునీల్ దర్శకుడిగా మెప్పించాడా మంచి సినిమా అందించాడా చూద్దాం పదండి     ఆది (సాయిధరమ్ తేజ్) ఉద్యోగం చేస్తూ సరదాగా స్నేహితులతో జీవితం గడిపేస్తున్న కుర్రాడు ఓ యాక్సిడెంట్ వల్ల తనకు పరిచయమైన అంజలి (లారిసా) వల్ల అతడి జీవితం మారిపోతుంది ఆమె అతడి జీవితంలోకి వచ్చాక తన అలవాట్లన్నీ వదిలేయాల్సి వస్తుంది ఐతే ఆది మీద తనకున్నంత ప్రేమ తన మీద అతడికి లేదంటూ అతణ్ని వదిలేసి వెళ్లిపోతుంది అంజలి ఆ బాధలో తన స్నేహితులతో కలిసి ఒక బార్లో మందుకొట్టడం మొదలుపెడతాడు ఆది ఈ క్రమంలో అతడికి కొన్ని అనూహ్యమైన పరిణామాలు ఎదురవుతాయి ఆ రాత్రి అతడి జీవితంలోకి చాలామంది కొత్త వ్యక్తులు వస్తారు వాళ్ల వల్ల అతనెలా ఇబ్బంది పడ్డాడు తన ప్రేయసిని అతను మళ్లీ తిరిగి కలిశాడా లేదా అన్నది మిగతా కథ  కథనం - విశ్లేషణ   తిక్క అనే టైటిల్ అన్ లిమిటెడ్ అనే ట్యాగ్ లైన్ రెండూ ఏ ఉద్దేశంతో పెట్టారో కానీ ఇవి రెండూ కూడా సినిమాకు నూటికి నూరు శాతం సూటవుతాయి ఈ మధ్య కాలంలో ఈ స్థాయి ‘తిక్క’ సినిమా తెలుగులో రాలేదు ఒక కథను ఎంత తిక్క తిక్కగా రాయొచ్చో పాత్రల్ని ఎంత తిక్క తిక్కగా తీర్చిదిద్దవచ్చో ఓ సినిమాను ఎంత తిక్క తిక్కగా తెరకెక్కించవచ్చో టెస్ట్ చేసుకోవడానికి తీశారేమో అనిపిస్తుంది ‘తిక్క’ చూస్తుంటే కథకుడు దావూద్- దర్శకుడు సునీల్ రెడ్డి జంట ‘అన్ లిమిటెడ్ తిక్క’ చూశాక మనకు తిక్క రేగడం ఖాయం  ఒక్క రోజులో ముగిసిపోయే ‘తిక్క’ కథను ఒక గంట కూడా భరించడం కష్టమే అవుతుంది సినిమా మొదలైన ఓ పావు గంటకే ప్రేక్షకుడికి తిక్క రేగి దిక్కులు చూడ్డం మొదలుపెట్టేలా సాగుతంది ఈ తిక్క వ్యవహారం తెరమీదికి ఏ పాత్ర ఎందుకొస్తుందో తెలియదు ఎలా ప్రవర్తిస్తుందో తెలియదు ఏ సన్నివేశం ఉద్దేశమేంటో తెలియదు తెరమీద లెక్కకు మిక్కిలి పాత్రలు చేరిపోయి చేసే గందరగోళానికి ప్రథమార్ధం ముగిసేసరికి బుర్ర బద్దలైపోతుంది 2 గంటల 20 నిమిషాల నిడివిలే తెర మీద ఏ సన్నివేశం కూడా కొంచెం కుదురుగా అనిపించదు తెరనిండా పాత్రలు కనిపిస్తుంటే ప్రతి ఒక్కరూ వాళ్లకు తోచిన రీతిలో వాళ్లు గోల చేస్తుంటారు పస లేని ఈ సన్నివేశాల్లో ఆయా పాత్రల నసను భరిస్తూ చివరిదాకా కూర్చుంటే తలపోటు వచ్చేయడం ఖాయం  ‘తిక్క’లో ప్రతి సన్నివేశంలోనూ తెరమీద ఏదో ఒక పాత్ర చేతిలో మందు బాటిల్ ఉంటుంది ముఖ్యంగా హీరోగారైతే మందుకొట్టడమే జీవితం అన్నట్లుగా సాగిపోతుంటారు రోడ్డు మీద కారు నడుపుతూ తాగడమే బార్లో తాగడమే ఇంటికొచ్చి తాగడమే సమస్యలో చిక్కుకుని ఏం చేయాలో తోచక గిలగిలలాడుతున్నపుడూ తాగడమే ఓ సందర్భంలో అయితే అసలే కారణం లేకుండా ఓ వందమందిని పోగేసి వాళ్ల కోసం ఒక ‘బీర్ ఇంజిన్’ పట్టుకొచ్చి అందరితో తాగించి ఊగించి ఐటెం పాపతో స్టెప్పులేయించి పంపిస్తాడు హీరో అసలక్కడ ఆ పాట అవసరమేంటో అస్సలు అర్థం కాదు కొడితే మందు కొట్టడం లేకుంటే ఇంకొకర్ని కొట్టడం ఇదీ సినిమా అంతటా హీరోగారు చేసే పని  ఒక దశా దిశా అంటూ లేకుండా సాగిపోయే ‘తిక్క’లో అక్కడక్కడా కొన్ని ఫన్నీ సీన్స్ వస్తాయి వాటికి ఆ క్షణాల్లో నవ్వుకున్నా ఆ వెంటనే ఆ ఫీలింగ్ పోగొట్టేసే సిల్లీ సీన్ వచ్చిపడుతుంది రచయిత-దర్శకుడు ఒక్క రోజులో ముగిసిపోయే కథ అనుకున్నారు కాబట్టి అందుకు తగ్గట్లే కథను ‘పరుగులు’ పెట్టించడానికి ప్రయత్నించారు హీరోను కారెక్కించేసి అతడితో ఇష్టానుసారం డ్రైవ్ చేయించారు ఆ క్రమంలో యాక్సిడెంట్లు ఛేజింగ్ సీన్లు యాక్షన్ ఎపిసోడ్లు అవసరమున్నా లేకున్నా బ్లాస్టింగ్స్ తెరమీద భారీతనం చూపించడానికి దర్శకుడు ఎంచుకున్న మార్గం ఇది ఖర్చు భారీగా పెట్టించాడు కానీ ఆ ఛేజింగ్ సీన్లు ఆ యాక్షన్ ఎపిసోడ్ల అవసరం సినిమాకు ఎంత వరకు ఉందంటే మాత్రం సమాధానం ఉండదు  ప్రథమార్ధమంతా యాక్షన్ పేరుతో వాయిస్తే ద్వితీయార్దంలో కామెడీ పేరుతో మోత మొదలవుతుంది సినిమాలోని లేడీ క్యారెక్టర్లన్నింటికీ బురఖాలు వేయించి చేసిన కన్ఫ్యూజింగ్ కామెడీ ప్రేక్షకుడి సహనాన్ని పరీక్షిస్తుంది ఈ బురఖా ఆటను దాదాపు అరగంట సాగదీయడం చూస్తే దర్శకుడికి తిక్కకు ఒక లెక్కంటూ ఏమీ లేదని పూర్తిగా అర్థమవుతుంది క్లైమాక్స్  వరకు ఓపిక పట్టగలిగితే సాహసమే సాయిధరమ్ డెబ్యూ మూవీ ‘రేయ్’ కూడా ‘తిక్క’ ముందు బెటర్ అనిపిస్తే ఆశ్చర్యమేమీ లేదు ఆ స్థాయిలో ప్రేక్షకులకు తిక్క రేగేలా చేసే సినిమా ఇది  నటీనటులు   ‘రేయ్’ను పక్కనబెట్టేస్తే సాయిధరమ్ చేసిన మిగతా మూడు సినిమాలూ అతడికో టేస్టుందని జడ్జిమెంట్ స్కిల్స్ ఉన్నాయని రుజువు చేశాయి కానీ ‘తిక్క’ చూశాక మాత్రం సాయిధరమ్ టేస్టు మీద సందేహాలు కలుగుతాయి ఇలాంటి కథను ఎలా ఒప్పుకున్నాడో ఎలా చేశాడో చేస్తున్నపుడు రషెస్ చూసుకున్నపుడు అయినా అతడికేమీ తేడా కొట్టలేదా అన్నది సందేహం ఏదో డ్యాన్సులు బాగా వేశాడని చెప్పుకోవడం తప్ప ఇలాంటి సినిమాలో సాయిధరమ్ నటన గురించి మాట్లాడుకోవడానికేమీ లేదు హీరోయిన్లు లారిసా-మన్నారాల గురించి చెప్పడానికేమీ లేదు ఆలీ నటన గురించి కాదు కానీ అతడికి వేసిన మేకప్ గురించి మాత్రం కచ్చితంగా ప్రస్తావించాలి బట్టతలతో చూపించడానికి సీరియళ్లలో కూడా అలాంటి మేకప్ వేయరు అంత ఘోరంగా ఉంది మేకప్ అసలు ఆలీని అలా చూపించాలన్న ఆలోచన ఎందుకొచ్చిందో ఏంటో మరి మిగతా నటీనటులందరూ కూడా రచయిత-దర్శకుడు ఆడిన ఆటలో బొమ్మలయ్యారంతే   సాంకేతిక వర్గం   తమన్ సంగీతం మాత్రం బాగుంది మంచి పాటలే ఇచ్చాడు నీకోసం వెళ్లిపోకే టైటిల్ సాంగ్ మూడూ కూడా బాగున్నాయి నేపథ్య సంగీతం సినిమాకు తగ్గట్లుగా ఉంది కెమెరామన్ కెవిగుహన్ చాలానే కష్టపడ్డాడు నిర్మాత ఇలాంటి కథను నమ్మి బోలెడన్ని డబ్బులు పోసేశాడు ఎక్కడా రాజీ పడలేదు రచన దర్శకత్వం గురించి మాత్రం ఎంత తక్కువ మాట్లాడుకుంటే అంత మంచిది దర్శకుడు సునీల్ రెడ్డి తొలి సినిమా ‘ఓం’ డిజాస్టర్ అయినా అందులో అతడి ప్రయత్నం కనిపిస్తుంది తొలి సినిమా అలాంటి ఫలితాన్నిచ్చాక మరో అవకాశం దక్కితే జాగ్రత్త పడతాడు ఏ దర్శకుడైనా కానీ సునీల్ మాత్రం ఇలాంటి అర్థరహితమైన కథాకథనాలతో సినిమా తీసే సాహసం ఎలా చేయగలిగాడో అర్థం కాదు  చివరగా ఔను ఇది అన్ లిమిటెడ్ తిక్కే  
__________________________
   ఏసీపీ కృష్ణ (వెంకటేష్)ది చాలా జాలి గుండె నేరస్థుల్ని చితకబాది ఆ తర్వాత వాళ్లకు ట్రీట్మెంట్ చేయించే టైపు అతను తన లాంటి జాలి మనస్తత్వమే ఉన్న శైలజ (నయనతార)ను చూసి ప్రేమలో పడతాడు ఆమెకు తనో ఎన్నారైగా పరిచయం చేసుకుని దగ్గరవుతాడు ఐతే శైలజ తండ్రి ఓ హత్య కేసులో చిక్కుకుని తప్పించుకు తిరుగుతుంటాడు అతడి కోసం మల్లేష్ యాదవ్ (సంపత్) అనే రౌడీ మనుషులు శైలజ వెంటపడుతుంటారు ఐతే శైలజ కృష్ణను ప్రేమించి అతడికి దగ్గరయ్యే సమయానికి అతను తన తండ్రిని పట్టుకోవడానికే తన వెంట తిరిగాడని తెలుస్తుంది ఇంతకీ కృష్ణ ప్లాన్ ఏంటి శైలజ తండ్రి నిజంగానే హత్య చేశాడా కృష్ణ ఆయన్ని పట్టుకున్నాడా రౌడీల గుట్టు విప్పాడా అన్నది మిగతా కథ  కథనం - విశ్లేషణ   కొత్త కథల కోసం కష్టపడటం కన్నా పాత కథల్ని రీసైకిల్ చేసి ఎంటర్టైనింగ్ గా చెప్పడానికి ప్రాధాన్యమిస్తున్నారు మన యువ దర్శకులు మారుతి కూడా అదే పని చేశాడు పాతికేళ్ల కిందటి ‘నిర్ణయం’ కథను అటు ఇటుగా మార్చి ‘బాబు బంగారం’ తీశాడు పోలీసు అయిన హీరో పాత్రధారికి ‘జాలి’ అనే ప్రత్యేక లక్షణాన్ని పెట్టి వినోదాన్ని పండిద్దామని చూశాడు ఐతే ‘భలే భలే మగాడివోయ్’లో ‘మతిమరుపు’ లాగా ఈ ‘జాలి’ యూఎస్పీ కాలేకపోయింది ఎంటర్టైన్ చేయలేకపోయింది పృథ్వీ పోసాని లాంటి వాళ్లు కొంత వరకు నవ్వించారు కానీ ప్రధానంగా హీరో పాత్ర నుంచి ఆశించిన వినోదం ఇందులో మిస్సయింది తెలిసిన కథ పైగా మామూలుగా సాగిపోయే కథనం ఒక్క మాటలో చెప్పాలంటే ‘నిర్ణయం’ సినిమాకు ‘బాబు బంగారం’ బ్యాడ్ రీమేక్  మొదట్నుంచి ఎంటర్టైనర్సే తీస్తున్న మారుతికి నాని లాంటి కొంచెం రేంజ్ కామెడీ టైమింగ్ ఉన్న హీరో దొరికితే ఎలాంటి ఔట్ పుట్ వచ్చిందో ‘భలే భలే మగాడివోయ్’లో చూశాం అలాంటిది కామెడీ పండించడంలో తిరుగులేని వెంకటేష్ లాంటి స్టార్ హీరోను పెట్టుకుని మారుతి ఎంటర్టైన్ చేయడంలో ఫెయిలయ్యాడు హీరోకు విపరతీమైన జాలి ఉండటం అనేది వినోదం పండించడానికి ఉపయోగపడే మంచి పాయింటే అయినా దాన్ని సరిగా వాడుకుని వినోదాత్మకమైన సన్నివేశాలు రాసుకోలేకపోయాడు మారుతి  రైటింగే అంతంతమాత్రంగా ఉంటే ఆ సన్నివేశాల్ని తెరకెక్కించిన తీరు కూడా సాదాసీదాగా అనిపిస్తుంది హీరో తాను కొట్టిన రౌడీల్ని తీసుకెళ్లి హాస్పిటల్లో చేర్పించి వారి గురించి బాధపడే తొలి సన్నివేశంలోనే మారుతి డిజప్పాయింట్ చేస్తాడు అక్కడ అనుకున్నంత స్థాయిలో వినోదం పండలేదు ఇక అక్కడి నుంచి చివరిదాకా కథనం అప్ అండ్ డౌన్స్ తోనే సాగుతుంది బత్తాయి కాయల బాబ్జీగా పృథ్వీ ఒక్కడు ప్రథమార్ధాన్ని మోసే ప్రయత్నం చేశాడు వెంకీ పాత్రను కూడా సరిగా తీర్చిదిద్ది ఉంటే ఇద్దరి కాంబినేషన్లో వచ్చే సన్నివేశాలు హిలేరియస్ గా ఉండేవి వెంకీ నుంచి ఎంతో ఆశిస్తాం కానీ ఆ పాత్ర చాలాచోట్ల నామమాత్రంగా ఉంటుది ఇంటర్వెల్ ముందు హీరోయిన్ కు హీరో గురించి నిజం తెలిసే సన్నివేశాన్ని మారుతి పేలవంగా డీల్ చేశాడు ఈ సన్నివేశంలో వెంకీలో కనిపించే నిస్సహాయత సినిమా పరిస్థితి అద్దం పడుతుంది  కథ అంతా కూడా ప్రేక్షకుడి అంచనాలకు తగ్గట్లు ఉంటే కథనం ద్వారా మ్యాజిక్ చేయడంలోనూ మారుతి ఫెయిలయ్యాడు హీరోయిన్ సమస్యను హీరో టేకప్ చేయాలంటే ఆ ఎమోషన్ ను ముందు ప్రేక్షకుడు ఫీలవ్వాలి అసలు హీరో హీరోయిన్ల మధ్య బంధం పెరగడానికి సరైన కారణాలే కనిపించవు ఈ దిశగా బలమైన సన్నివేశం ఒక్కటీ పడలేదు హీరోయిన్ పాత్రతోనే ఎక్కడా కనెక్టవ్వం అన్నేసి మర్డర్లు చేసిన విలన్ హీరోయిన్ విషయంలో అంత తాపీగా ఉండటం లాజికల్ గా అనిపించదు హీరో-విలన్ మధ్య వచ్చే తొలి సన్నివేశం తేలిపోయింది అంత క్రూరమైన విలన్ కామెడీ అయిపోయాడు చాలా చోట్ల  ప్రథమార్ధంలో హీరో పాత్రతో వినోదం పండించే ప్రయత్నంలో విఫలమైన మారుతి ద్వితీయార్ధంలో ఈ పాత్రకు అసలైన ‘హీరో’ లక్షణాలు ఆపాదించి యాక్షన్ బాట పట్టించి పర్వాలేదనిపించాడు ఉన్నంతలో హీరో పాత్ర ఇలా మారాకే బాగుందనిపిస్తుంది మాస్ ప్రేక్షకులు నచ్చేలా ద్వితీయార్ధంలో కొన్ని సన్నివేశాలు పడ్డాయి బ్రహ్మానందం పాత్రను ఆ ఎపిసోడ్ ను బలవంతంగా ఇరికించినట్లుంది కథనం సాగతీతగానే ఉన్నప్పటికీ పోసాని పాత్ర అక్కడక్కడా నవ్విస్తూ క్లైమాక్స్ దాకా తీసుకెళ్తుంది చివర్లో వెంకీ ‘బొబ్బిలి రాజా’ టచ్ తో అభిమానుల్ని అలరించాడు మొదట్నుంచి కథనం వినోదాత్మకంగా సాగి ఉంటే క్లైమాక్స్ పాజిటవ్ గా అనిపించేదేమో కానీ చాలా వరకు బోరింగ్ సాగే సన్నివేశాల్ని దాటి అక్కడికొచ్చాక అది కూడా మామూలుగా అనిపిస్తుంది  నటీనటులు   వెంకీ చాన్నాళ్ల తర్వాత అభిమానులు మెచ్చేలా కనిపించాడు ఆహార్యం దగ్గర్నుంచి అన్నీ జాగ్రత్తగా చూసుకున్నాడు ఆయన స్క్రీన్ ప్రెజెన్స్ బాగుంది అవకాశం వచ్చినపుడు ఎంటర్టైన్ చేయడానికి ప్రయత్నించాడు కానీ చాలాచోట్ల ఏమీ చేయలేని నిస్సహాయుడైపోయాడు నయనతార పాత్ర వృథా అయిపోయింది నటన పరంగా ఆమె చేయడానికి పెద్దగా ఏమీ లేకపోయింది పృథ్వీ పోసాని తమ కామెడీ టైమింగ్ తో నవ్వించారు బ్రహ్మానందం ఎంటర్టైన్ చేయలేకపోయాడు ఆయన పాత్ర తేలిపోయింది సంపత్ జయప్రకాష్ పర్వాలేదు వెన్నెల కిషోర్ గిరి ఆరంభంలో పర్వాలేదనిపిస్తారు కానీ తర్వాత వాళ్లు కూడా ఉత్సవ విగ్రహాలే అయిపోయారు  సాంకేతిక వర్గం   జిబ్రాన్ పాటలు బాగున్నాయి వెన్నెల వానలా బాబు బంగారం పాటలు ఆకట్టుకుంటాయి నేపథ్య సంగీతం కూడా పర్వాలేదు హీరో పాత్రకు వాడిన థీమ్ రామ్ గోపాల్ వర్మ సినిమాల్ని గుర్తుకు తెస్తుంది కొన్నిచోట్ల సన్నివేశాల్లో బలం లేకపోవడంతో అతడి నేపథ్య సంగీతం అతిగా అనిపిస్తుంది రిచర్డ్ ప్రసాద్ ఛాయాగ్రహణం ప్లెజెంట్ గా అనిపిస్తుంది నిర్మాణ విలువల విషయంలో ఏమీ రాజీ పడలేదు ఇటు రచయితగా అటు దర్శకుడిగా మారుతికి ఇది వీక్ ఫిల్మ్ కథ విషయంలోనే అతను తీవ్రంగా నిరాశ పరిచాడు తన బలం అయిన కామెడీనే అతను సరిగా డీల్ చేయకపోవడంతో సినిమా బోరింగ్ అనిపిస్తుంది వెంకీని కొన్నిచోట్ల అభిమానులకు నచ్చేలా ప్రెజెంట్ చేయగలిగాడు కానీ ఆ పాత్రతో అనుకున్నంత స్థాయిలో వినోదం పండించలేకపోయాడు ఓవరాల్ గా మారుతి నిరాశ పరిచాడు  చివరగా ఈ బాబు ‘బంగారం’ కాదు  
__________________________
   గణేష్ (సునీల్) ఎవరైనా తనకు సాయం చేస్తే ఆ సాయాన్ని ఎప్పటికీ మరిచిపోకుండా తనకు సాయపడ్డ వాళ్లను వెంటాడి మరీ రుణం తీర్చుకునే రకం అతను తన ముఖం చూపించకుండానే హత్యలు చేస్తూ జనాల్ని గడగడలాడించే బైరాగి (కబీర్ సింగ్) కోసం వైజాగ్ వస్తాడు అక్కడ ఓ అమ్మాయి ప్రేమలో పడతాడు ఓవైపు ఆ అమ్మాయిని ప్రేమలో దించడానికి ప్రయత్నాలు చేస్తూనే బైరాగి కోసం వెతుకులాట కొనసాగిస్తాడు గణేష్ చివరికి బైరాగి ఎక్కడున్నాడో తెలుసుకుని అతడికి దగ్గరికి వెళ్తాడు గణేష్ ఇంతకీ బైరాగి కోసం గణేష్ ఎందుకు వెతుకుతుంటాడు అతడికి ఇతడికి సంబంధమేంటి బైరాగిని కలిశాక గణేష్ ఏం చేశాడు అన్నది మిగతా కథ  కథనం - విశ్లేషణ   ‘‘లోపల జరిగేది ఓటింగ్ కాదు ఫైటింగ్’’ ‘‘ఆమె నాకు ఏ సాయం చేయకున్నా నేను మాత్రం ఆమెతో వ్యవసాయం చేసేస్తా’’ ‘‘నేనేమైనా కోడిని అనుకున్నావా రౌడీని’ ‘‘వీడు పగలు పంచర్స్ వేస్తుంటాడు రాత్రి వెంచర్స్ వేస్తాడు’’ ‘‘ఇది రుణం కాదు దారుణం’’ ‘‘నాకు సెన్సే కాదు లైసెన్స్ కూడా ఉంది’’ ‘‘ఈ దెబ్బతో ఆ మాస్టర్ లైఫ్ వరస్ట్ అయిపోతుంది నా డార్లింగ్ నాతో అరెస్టయిపోతుంది’’ ‘‘ఆ పూబంతిని వదిలేస్తే నీకు వాడేసిన బంతే మిగులుతుంది’’ ‘‘మందేస్తే మత్తొస్తుందంటారు కానీ నీకు గుర్తొస్తుందా’’!  ‘జక్కన్న’ సినిమాలో పదుల సంఖ్యలో వచ్చే ప్రాస డైలాగుల్లో ఇవి మచ్చుకు కొన్ని మాత్రమే ఆ సందర్భానికి ఆ ప్రాస సెట్టవుతుందా అన్నది సంబంధం లేదు ప్రతి సన్నివేశంలోనూ ప్రాస కోసం పాకులాటే ద్వితీయార్ధంలో ఓ సన్నివేశంలో హీరో ‘‘ఇరిటేషన్ ఫ్రస్టేషన్’’ అంటూ ఇలాంటి ప్రాసతో కూడిన పంచ్ డైలాగు ఒకటి పేలుస్తాడు బహుశా ఆ సమయానికి ప్రేక్షకుల మూడ్ అలాగే ఉంటుందని గెస్ చేసి మరీ ఆ డైలాగ్ పెట్టారో ఏంటో తెలియదు   సీన్లోకి కొత్త పాత్ర ఎంటరైతే మామూలుగా ‘ఎవరు’ అంటారు కానీ ‘జక్కన్న’లో మాత్రం ఎదురుగా మనిషి కనిపిస్తే చాలు ‘‘లడ్డుకి లంగావోణికి కట్టినట్లుందిరా’’ ‘‘వీడెవడు కింగ్ కాంగ్ సినిమాకు ట్రైలర్లా ఉన్నాడు’’ ‘‘విధ్వంసకుల్లా ఉన్నారు వీళ్లు విధ్వాంసులేంటి’’ ‘‘టీ మాస్టర్లా ఉన్నాడు వీడు కుంగ్ ఫూ మాస్టరేంటి’’ ప్రాసలతో పోలికలు పెడుతూ ప్రతి పాత్రా రన్నింగ్ కామెంట్రీ ఇచ్చేస్తూ ఉంటుంది తెలుగులో ప్రాసలు పంచులకు కాలం చెల్లి చాలా కాలమైపోయింది ఇలాంటి తరుణంలో సినిమా అంతా ఇలాంటి డైలాగుల్నే నింపుకుని వచ్చింది ‘జక్కన్న’  ఈ డైలాగుల సంగతి వదిలేసి కథాకథనాల సంగతి చూస్తే వాటిలోనూ చెప్పుకోదగ్గ విశేషాలేమీ లేవు ప్రథమార్ధంలో హీరో చాలా కసిగా విలన్ని వెతకడం చూస్తే ఇతడికేదో భారీ ఫ్లాష్ బ్యాక్ ఉందని విలన్ తో జన్మ జన్మల పగ ఉందని భ్రమల్లో పడతాం కానీ బుడ్డోడిగా ఉన్నపుడు తనను చంపబోయిన రౌడీని అతను చంపాడని అతణ్నేదో ఉద్దరిద్దామనే మిషన్ మీద ఇతను వచ్చాడని తెలిశాక గాలి తీసేసినట్లవుతుంది కనీసం రొటీన్ గా రివెంజ్ స్టోరీలాగా నడిపించేసినా పోయేదేమో కానీ విలన్ని ఉద్దరించడానికే హీరో రావడం అతణ్ని బకరాని చేసి ఆడుకోవడం అంతా చాలా గందరగోళంగా అనిపిస్తుంది చివరిదాకా హీరో అలా ప్రవర్తించడానికి ఇంకేమైనా కారణం ఉంటుందేమో అని ఎదురు చూస్తే నిరాశ తప్పదు  ఇంటర్వెల్ దగ్గరే ఈ కథతో ప్రేక్షకుడు డిస్కనెక్ట్ అయిపోతాడు ఇక అక్కడి నుంచి కామెడీ ఛానెల్లో వరుసబెట్టి కామెడీ సీన్లు వస్తే చూస్తున్నట్లుగా ఉంటుంది కథ గురించి లాజిక్కుల గురించి పట్టించుకోకుండా చూస్తే కొన్ని కామెడీ సీన్లను ఎంజాయ్ చేయొచ్చు లేదంటే మాత్రం ‘జక్కన్న’తో కలిసి చివరిదాకా ప్రయాణం చేయడం కష్టం డమ్మీ కుంగ్ ఫూ మాస్టర్ పాత్రలో ఆ తర్వాత ‘భలే భలే మగాడివోయ్’ స్ఫూర్తితో తీసిన మతిమరుపు ఎపిసోడ్ లో సప్తగిరి కొంత వరకు నవ్వించాడు పృథ్వీ తనకు అలవాటైన రీతిలో బాలయ్య డైలాగుల పేరడీతో నవ్వించే ప్రయత్నం చేశాడు మాస్ ఆడియన్స్ కు ఈ కామెడీ కొంత వరకు ఎక్కొచ్చు ఐతే ముందే అన్నట్లు కథాకథనాల సంగతి వదిలేస్తేనే ఈ కామెడీని కూడా ఎంజాయ్ చేయగలం  కామెడీ సీన్లు ప్రాసలతో కూడిన పంచ్ డైలాగులు రెండు మూడు ఫైట్లు కాకుండా సినిమాలో ఆరు పాటలు కూడా ఉన్నాయి ముందు హీరో ఇంట్రడక్షన్ సాంగ్ ఆ తర్వాత హీరోయిన్ కూడా తోడవుతుంది పాట రావాల్సిన టైం అయితే బెల్లు కొట్టినట్లు హీరోయిన్ ఠంచనుగా వచ్చి హీరో ముందు వాలిపోతుంది ఇద్దరి మధ్య ఒక రొమాంటిక్ సీన్ వెంటనే ఓ డ్రీం సాంగ్ ఇలా సాగుతుంది వ్యవహారం అసలీ సినిమాకు ‘జక్కన్న’ అనే పేరెందుకు పెట్టారని సినిమా చూస్తున్నంతసేపూ డౌట్ కొడుతూ ఉంటుంది చివరికి ఉత్కంఠకు తెరదించుతూ రాయిలా ఉన్న విలన్ని శిల్పంలా మలిచిన జక్కన్న ఇతను అంటూ టైటిల్ జస్టిఫికేషన్ కోసం ఓ డైలాగ్ పెట్టారు అదీ సంగతి  నటీనటులు   సునీల్ గురించి ఏం చెప్పాలి అటు కామెడీకి ఇటు హీరోయిజానికి రెంటికీ చెడ్డవాడైపోతున్నందుకు బాధపడాలి తప్ప తన బాడీని బాడీ లాంగ్వేజ్ ను పూర్తిగా మార్చుకోవడం వల్ల ఒకప్పట్లా అతను కామెడీ చేస్తే నవ్వు రావట్లేదు పోనీ హీరోయిజమైనా పండుతోందా అంటే అదీ జరగట్లేదు తన వరకు పడ్డ కష్టమైతే తెరమీద కనిపిస్తుంది డ్యాన్సులు బాగా చేశాడు హీరోయిన్ మన్నారా గురించి చెప్పడానికేమీ లేదు అందం అభినయం రెండింట్లోనూ మైనస్ మార్కులే పడతాయి కబీర్ సింగ్ ను చూస్తే ‘జిల్’ సినిమాలో భయపెట్టిన విలన్ ఇతనేనా అనిపిస్తుంది అంత డమ్మీ క్యారెక్టర్ చేశాడిందులో మిగతా నటీనటులంతా మామూలే  సాంకేతికవర్గం   టెక్నీషియన్స్ ఏదో ప్రత్యేకంగా చేయాల్సినంత అవసరం స్క్రిప్టులో లేదు దినేష్ ఒక మాస్ సినిమాకు సరిపోయే పాటలిచ్చాడు సునీల్ డ్యాన్సులేసుకోవడానికి ఆ పాటలు బాగానే పనికొచ్చాయి నేపథ్య సంగీతం మామూలుగా అనిపిస్తుంది రామ్ ప్రసాద్ ఛాయాగ్రహణంలో కూడా ప్రత్యేకత ఏమీ కనిపించదు నిర్మాణ విలువలకేమీ ఢోకా లేదు సునీల్ మార్కెట్ స్థాయికి మించి బాగానే ఖర్చు పెట్టారు వర్మ తీసిన ‘ఫూంక్’ను ‘రక్ష’గా తెలుగులోకి మక్కీకి మక్కీ దించిన దర్శకుడు వంశీకృష్ణ ఈసారి ఫక్తు కమర్షియల్ డైరెక్టర్ అనిపించుకోవాలనే తాపత్రయంలో లాజిక్ లేని కథాకథనాలతో వచ్చాడు అతడి స్క్రిప్టులో ఒరిజినాలిటీ కరువైంది దర్శకుడిగా వంశీకృష్ణ ఏమాత్రం మెప్పించలేదు   చివరగా జక్కన్నా ఇదేం శిల్పం అన్నా  
__________________________
   మలేషియా జైల్లో పాతికేళ్ల పాటు జైలు శిక్ష అనుభవించి బయటికి వస్తాడు కబాలి (రజనీకాంత్) అతడి కోసం వేలాది మంది ఆశగా ఎదురు చూస్తుంటారు కబాలి బయటికి రాగానే అతడి అనుచరులు అభిమానులు బ్రహరథం పడతారు డ్రగ్ మాఫియా చేతుల్లో చిక్కి బాధపడుతున్న వాళ్లందరి జీవితాల్లో కబాలి రాకతో మళ్లీ కొత్త వెలుగు వస్తుంది ప్రత్యర్థుల్లో దడ మొదలవుతుంది ఇంతకీ కబాలిని అంతమంది ఎందుకు అభిమానిస్తారు  ప్రత్యర్థులకు అతనంటే ఎందుకంత భయం ఇంతకీ అతడి గతమేంటి కబాలి జైలుకు వెళ్లాక అతడి కుటుంబం ఏమైంది బయటికొచ్చాక తిరిగి తన కుటుంబ సభ్యుల్ని అతను కలుసుకున్నాడా ప్రత్యర్థులు అతణ్ని దెబ్బ తీయడానికి ఏం చేశారు కబాలి వారిని ఎలా ఎదుర్కొన్నాడు ఈ విషయాలన్నీ తెరమీదే చూసి తెలుసుకోవాలి  కథనం - విశ్లేషణ   కబాలి టీజర్ మత్తుతో థియేటర్లోకి అడుగుపెడితే కష్టం ఆ మత్తు ఓ పావుగంటకే వదిలిపోతుంది ఇంకాస్త సమయం గడిచాక ఇంకో రకమైన ‘మత్తు’ ఆవహిస్తుంది ఆ మత్తు మధ్యలో ఇంటర్వెల్ దగ్గరా చివర్లో క్లైమాక్స్ దగ్గర మాత్రమే కాస్త వదులుతుంది మిగతా సమయమంతా ఆ మత్తులోనే జోగుతుంటాం రజినీ అభిమానులు ఆశించే గూస్ బంప్స్ మూమెంట్స్ ఆరంభంలో పరిచయ సన్నివేశాలు చివర్లో వచ్చే క్లైమాక్స్ వరకే పరిమితం మధ్యలో నడిచేదంతా చూస్తుంటే తీరిగ్గా ఒక మాఫియా డాన్ ఆత్మకథ చదువుతున్న ఫీలింగ్ కలుగుతుంది సూపర్ స్టార్ సినిమా కదా ఆయన వీరత్వాన్ని చూసి ఊగిపోదాం పంచ్ డైలాగులకు విజిల్స్ కొడదాం విలన్లను ఉతికారేస్తుంటే ఎగిరి గంతేద్దాం రజినీ మార్కు మేనరిజమ్స్ ఆస్వాదిస్తూ కేరింతలు కొడదాం అనుకుంటే మాత్రం నిరాశ తప్పదు  రజినీకాంత్ అంటే జనాలు బాగా ఇష్టపడేది ఆయన స్పీడ్ చూసి ఆయన్ని ఓ సూపర్ హీరోలాగా ఉండాలని ఆశిస్తారు ఐతే ‘కబాలి’లో మాత్రం రజినీ చాలా నీరసంగా కనిపిస్తాడు తెరమీద తన భార్యను వెతకడానికి దాదాపు ముప్పావుగంట సమయం తీసుకుంటాడు  రజినీ సినిమాలో ఇంత నీరసంగా సాగే ఎపిసోడ్ ను ప్రేక్షకులు ఊహించరు ఒక వ్యక్తి పాతికేళ్ల తర్వాత తన భార్యను చూసే క్రమంలో ఎలాంటి భావోద్వేగాలకు గురవుతాడో హృద్యంగా చెప్పాలన్న పారంజిత్ ఆలోచన బాగానే ఉంది కానీ రజినీకాంత్ సినిమాలో ఇలాంటి ఎపిసోడ్ పెట్టడం అది కూడా ఏ ప్రత్యేకతా లేకుండా నిస్సారంగా అంతసేపు ఈ వ్యవహారాన్ని నడిపించడం ఆ ఎపిసోడ్ ను అంత సేపు సాగదీస్తే తప్ప భావోద్వేగాలు పండవని దర్శకుడు భావించడంతోనే వచ్చింది సమస్య అసలే రజినీ మార్కు హీరోయిజం లేదని నిరుత్సాహంతో ఉన్న ప్రేక్షకులు ఈ ఎపిసోడ్ తర్వాత పూర్తిగా నీరసించిపోతారు ప్రి క్లైమాక్స్ క్లైమాక్స్ లో కొంత ఊపు ఉన్నా రజినీ తనదైన శైలిలో ఎంటర్టైన్ చేసే ప్రయత్నం చేసినా అప్పటిదాకా ఆవహించిన నీరసం వదలడం కష్టమే అవుతుంది   రజినీకాంత్ సినిమాలంటే ఒక వేగం ఉండాలని ఆశిస్తారు ప్రేక్షకులు ఆయన్నుంచి ప్రధానంగా ఆశించేది వినోదాన్నే ఐతే రజినీకాంత్ సంగతి పక్కనబెట్టేస్తే మామూలుగా చూసుకున్నా ‘కబాలి’ వేగాన్ని తట్టుకోవడం కష్టం నిజానికి తెరమీద రజినీని చూస్తూ అంతో ఇంతో ఎంగేజ్ అవుతాం దర్శకుడిని మన్నిస్తాం కానీ విషయం లేకుండా ఊరికే సాగదీసిన ఈ కథాకథనాలతో మరో హీరో ఈ సినిమా చేసి ఉంటే భరించడం చాలా చాలా కష్టమయ్యేది నరేషన్ స్లో అయినా పర్వాలేదు కనీసం ఆసక్తికరమైన సన్నివేశాలైనా ఉండాలి కదా కానీ ‘కబాలి’లో అలాంటి సన్నివేశాలు పరిమితం    అసలు కథానాయకుడి పాత్రనే సరిగా తీర్చిదిద్దలేదు రంజిత్ కబాలి అంత గొప్పవాడు ఇంత గొప్పవాడు అని మాటలతో చెప్పేస్తే సరిపోతుందా అతడి గొప్పదనాన్ని చాటిచెప్పే బలమైన సన్నివేశాలే పడలేదు ప్రథమార్ధంలో ఫ్లాష్ బ్యాక్ ను నరేట్ చేసిన తీరు విసుగుపుట్టిస్తుంది ఒకేసారి ఫ్లాష్ బ్యాక్ లోకి వెళ్లిపోకుండా ఇక్కడ జనాలు అర్థరహితమైన ప్రశ్నలు వేయడం దానికి రజినీ సమాధానాలు చెప్పడంతో ఆ ఎసిసోడ్లో ఇంటెన్సిటీ కనిపించదు రజినీ ఇంట్రడక్షన్ ఆ తర్వాత వచ్చే ఫైట్ తో ‘కబాలి’ అంచనాలకు తగ్గట్లే సాగేలా కనిపిస్తుంది కానీ ఆ తర్వాత కథనం నెమ్మదిగా సాగుతూ ప్రేక్షకులకు నీరసం తెప్పిస్తుంది ఫ్లాష్ బ్యాక్ ఆసక్తి రేకెత్తించదు ఇంటర్వెల్ ముందు ట్విస్టు యాక్షన్ ఎపిసోడ్ బాగున్నాయి కానీ ద్వితీయార్ధంలో కథానాయకుడు భార్య వెతుక్కుంటూ వెళ్లే ఎసిపోడ్ మళ్లీ ఉత్సాహాన్ని నీరుగార్చేస్తుంది పరిచయ సన్నివేశాల్లో కనిపించిన ఎనర్జిటిక్ రజినీ తిరిగి చివరి అరగంటలో పునర్దర్శనం ఇచ్చి కొంత వరకు వినోదాన్నందిస్తాడు  సినిమాను ముగించిన తీరును బట్టి రంజిత్ కు ఈ సినిమా తీయడంలో ఒక మంచి ఉద్దేశం ఉందని తన ఐడియాలజీని రజినీ ద్వారా ఎక్కువమందికి చెప్పాలని అతను భావించాడని అర్థమవుతుంది ఐతే రజినీ లాంటి సూపర్ స్టార్ ను సరిగ్గా వాడుకోవడంలో అతను విఫలమయ్యాడు అతడి ఉద్దేశమూ నెరవేరలేదు ప్రేక్షకులూ రజినీ నుంచి ఆశించే వినోదాన్నీ పొందలేకపోయారు ‘కబాలి’ నేపథ్యం అందులో కనిపించే పాత్రలు నటీనటులు రజినీ చెప్పే కొన్ని డైలాగులు మిగతా అంశాలన్నీ కూడా తమిళ నేటివిటీతో ముడిపడి ఉండటం మన ప్రేక్షకులకు అంతగా రుచించకపోవచ్చు తమిళ ప్రేక్షకులకు ‘కబాలి’ మెరుగ్గా అనిపించే అవకాశాలున్నాయి కానీ మన ప్రేక్షకులు మాత్రం చాలావరకు నిరాశకు గురయ్యే అవకాశముంది  నటీనటులు   రజినీకాంత్ తన వంతుగా ప్రేక్షకుల్ని ఎంటర్టైన్ చేయడానికి ప్రయత్నం చేశాడు పరిచయ సన్నివేశాల్లో రజినీ మెస్మరైజ్ చేశాడు ఆయన స్క్రీన్ ప్రెజెన్స్ అద్భుతం క్లైమాక్స్ లో కూడా అదరగొట్టాడు పాతికేళ్ల తర్వాత తన భార్యను కలుసుకోబోయేముందు కలిశాక కలిగే భావోద్వేగాల్ని రజినీ బాగా పండించాడు ఇక్కడే ఆయన ఎంత మంచి నటుడో తెలుస్తుంది ఐతే రజినీ ఉత్సాహంగా ఉన్నపుడే ప్రేక్షకుడిలోనూ ఉత్సాహం ఉంటుంది ఆయన డల్లుగా ఉంటే ప్రేక్షకుడికీ నీరసం వచ్చేస్తుంది సినిమాలో మెజారిటీ పార్ట్ అదే జరిగింది హీరోయిన్ రాధికా ఆప్టే రజినీ భార్య పాత్రకు చక్కగా కుదిరింది ఐతే ఆమె టాలెంటుని దర్శకుడు సరిగా వాడుకోలేదు ఐతే తెరపై కనిపించిన ప్రతిసారీ రాధిక ఆకట్టుకుంది రజినీ కూతురిగా నటించిన ధన్సిక బాగానే చేసింది ఐతే తల్లిని కలుసుకోబోయే ముందు ఉండే ఎమోషన్ ఏదీ ఆమె ముఖంలో కనిపించదు ఇది దర్శకుడి తప్పిదమే   విలన్ విన్ స్టన్ చావో బాగా చేశాడు అతడి ముఖంలో కాఠిన్యం కనిపిస్తుంది కానీ దర్శకుడు ఈ పాత్రను కూడా సరిగా తీర్చిదిద్దలేదు మిగతా ప్రధాన పాత్రధారులంతా చాలా వరకు మనకు పెద్దగా పరిచయం లేని తమిళులే వాళ్ల గురించి చెప్పడానికే పెద్దగా ఏం లేదు  సాంకేతికవర్గం   ‘కబాలి’ సినిమాలో పూర్తి సంతృప్తినిచ్చే విషయం అంటే అది సంగీతమే సంతోష్ నారాయణన్ బ్యాగ్రౌండ్ స్కోర్ సూపర్బ్  సినిమా స్థాయికి మించిన సంగీతాన్నందించాడతను సన్నివేశం ఎలా ఉంది ఎంత ఆసక్తి ఉంది అన్నది పక్కనబెట్టేస్తే సంతోష్ మాత్రం టాప్ క్లాస్ రీరికార్డింగ్ అందించాడు ఐతే చాలా సన్నివేశాల్లో విషయం లేక అతి ప్రతిభ పనికిరాకుండా పోయింది నిప్పురా థీమ్ మ్యూజిక్ సినిమాలో చెప్పుకోదగ్గ అతి పెద్ద విశేషం పాటలు కూడా బాగానే ఉన్నాయి జిమురళి ఛాయాగ్రహణం కూడా బాగుంది నిర్మాణ విలువలకు ఢోకా లేదు దర్శకుడు పారంజిత్ రజినీ ఎనర్జీని వాడుకునే కథాకథనాలు రాసుకోలేకపోయాడు మరీ నెమ్మదిగా సాగే స్క్రీన్ ప్లే సినిమాకు పెద్ద మైనస్ రంజిత్ నరేషన్ డెడ్ స్లో రజినీతో అందరూ చేసేది కాక ఒక క్లాసిక్ తీయాలని అతను భావించినట్లున్నాడు కానీ ఆ ప్రయత్నంలో విఫలమయ్యాడు ఇటు వినోదమూ లేకపోయింది అటు సినిమా క్లాసిక్ కూడా అవలేదు  చివరగా కబాలి సూపర్ స్టార్ నీరసావతారం  
__________________________
   సెల్ఫీలంటే పడి చచ్చే రాజా (అల్లరి నరేష్) తన పేరునే ‘సెల్ఫీ రాజా’గా మార్చుకుంటాడు అతడికి నోటి దురద కూడా బాగా ఎక్కువ కమిషనర్ కూతురైన శ్వేత (కామ్న) అనే అమ్మాయికి కొన్ని అబద్ధాలు చెప్పి దగ్గరవుతాడు రాజా ఆమెతో అతడికి పెళ్లి కూడా జరుగుతుంది కానీ రాజాకు వేరే అమ్మాయిలతో సంబంధాలున్నాయని అపార్థం చేసుకుని ఆమె అతడికి దూరమవుతుంది ఆ సమయంలో రాజాకు జీవితం మీద విరక్తి పుట్టి చచ్చిపోవాలనుకుంటాడు తనను చంపమని ఓ రౌడీకి కాంట్రాక్టు ఇస్తాడు ఐతే ఇంతలోనే శ్వేత రాజా గురించి నిజం తెలుసుకుని అతడికి దగ్గరవుతుంది కానీ రాజాను చంపడానికి కాంట్రాక్టు తీసకున్న రౌడీ మాత్రం అతణ్ని చంపడం కోసం తిరుగుతుంటాడు రాజా వేరే శత్రువులు కూడా అతడి కోసం గాలిస్తుంటారు వీళ్లందరి నుంచి రాజా తనను తాను ఎలా కాపాడుకున్నాడన్నది మిగతా కథ  కథనం - విశ్లేషణ   వరుస ఫ్లాపుల దెబ్బకు తనలో చాలా మార్పు వచ్చేసిందని తన తప్పులేంటో తాను తెలుసుకున్నానని ‘సెల్ఫీ రాజా’ చూస్తే ఆ సంగతి అర్థమవుతుందని చెప్పాడు అల్లరి నరేష్ కానీ ఈ సినిమా చూస్తుంటే నరేష్ ఇంతగా మారిపోయాడేంటి అనిపిస్తుంది ఇంతకుముందు అతడి సినిమాల్లో అంతో ఇంతో కథుండేది కాస్తో కూస్తో కొత్తదనం కోసమైనా ప్రయత్నించేవాడు కానీ ‘సెల్ఫీరాజా’లో ఆ మాత్రం లేకకపోయింది అర్థం లేని కథ తలా తోకా లేకుండా సాగిపోయే కథనం జబర్దస్త్ లాంటి కామెడీ షోల స్ఫూర్తితో అల్లుకున్న చీప్ కామెడీ సీన్స్ అల్లరి నరేష్ సినిమాల్లో ఎప్పుడూ కనిపించే పేరడీలు స్పూఫులు వీటన్నింటి మిశ్రమమే ‘సెల్ఫీరాజా’  ఒక వ్యక్తి చనిపోవాలనుకుంటే మార్గాలే ఉండవా ఎంత కామెడీ సినిమా అయినా కానీ లాజిక్కులతో సంబంధం లేకుండా కామెడీ పండించాలని చూసినా మరీ తనను చంపడానికి హీరో ఓ రౌడీకి కాంట్రాక్టు ఇవ్వడం అవతలున్న రౌడీ ఒక్కసారి కమిటయ్యాక వెనక్కి తగ్గేది లేదంటూ కాంట్రాక్టు ఇచ్చిన హీరో మనసు మార్చుకుని వద్దొద్దు చంపొద్దన్నా వినకుండా అతడి వెంట పడటం ఏం విడ్డూరమో ఇంకా కామెడీ ఏంటంటే తాను చచ్చే మార్గం తెలియక విలవిలలాడుతున్న కథానాయకుడు ఎవరో రౌడీ తన భూమిని కబ్జా చేస్తే వాళ్లను చంపేస్తాడని తెలుసుకుని అతడి ల్యాండ్ కబ్జా చేస్తాడట అతనొచ్చి హీరోను చంపే ప్రయత్నంలో తనే చనిపోతాడట ఆ తర్వాత అతడి పెళ్లాలు హీరో మీద పగబట్టి హీరో వెంటపడతారట ‘సెల్ఫీరాజా’లో ఇలాంటి పాత్రలకు ఇలాంటి విడ్డూరాలకు కొదవే లేదు  ఆరంభంలో కథానాయకుడి పాత్రకు ఇచ్చిన ఇంట్రడక్షన్ చూసి అల్లరోడు ఈసారి కొంచెం భిన్నంగా ఏదో ట్రై చేసినట్లున్నాడు కొంచెం నవ్వించేలాగే ఉన్నాడని భ్రమపడతాం ఐతే హీరో సెల్ఫీ పిచ్చి గురించి అతడి నోటి దూల గురించి ఇంట్రడక్షన్ ఇస్తూ పండించే కామెడీ ఆ తర్వాత వచ్చే రెండు మూడు సన్నివేశాలు మినహాయిస్తే సినిమాలో ఏదీ ఎంగేజింగ్ గా అనిపించదు ఊరికే సినిమాకు టైటిల్ గా పెట్టుకోవడానికి జనాల్ని ఆకర్షించడానికి మాత్రమే ఈ సెల్ఫీ కాన్సెప్ట్ పెట్టారని మిగతాదంతా ఎప్పట్లాగే రొటీన్ ‘అల్లరి’ వ్యవహారమని తెలియడానికి ఎంతో సమయం పట్టదు నరేష్ సినిమాల్లో ఎప్పుడూ కనిపించే పేరడీలు స్పూఫులతోనే సినిమాను చాలా వరకు నింపేశారు సినిమాలో ప్రతి సన్నివేశమూ అనుకరణే ఎక్కడా కూడా కాస్తయినా కొత్తదనం లేకుండా జాగ్రత్తపడ్డారు రచయిత-దర్శకుడు   ఎప్పుడో వచ్చిన ‘అర్జున్’ సినిమా నుంచి నిన్నగాక మొన్న వచ్చిన ‘నాన్నకు ప్రేమతో’ వరకు లెక్కలేనన్ని పేరడీలు ట్రై చేశాడు నరేష్ అల్లరోడిని ఇలాంటి పాత్రల్లో ఎన్నిసార్లని చూస్తాం ఒక టికెట్ మీద వంద సినిమాలంటూ ‘సుడిగాడు’ చూపించినపుడే డోస్ ఎక్కువైపోయింది ఆ తర్వాత సినిమాలన్నీ మొహం మొత్తేస్తున్నాయన్న సంగతి వాటిని తిప్పి కొడుతున్న ప్రతిసారీ అర్థమవుతూనే ఉన్నా అల్లరి నరేష్ మళ్లీ అలాంటివే ట్రై చేయడం ఆశ్చర్యం కలిగించే విషయం ఈ పేరడీలు స్పూఫులు సరిపోవన్నట్లు జబర్దస్త్ ఆర్టిస్టుల్ని తీసుకొచ్చి స్కిట్లు కూడా చేయించారు సినిమాలో అవీ చాలవన్నట్లు వాట్సాప్ లో ఫార్వర్డ్ అయ్యే జోకుల్ని కూడా దట్టించారు ప్రథమార్ధమైనా అంతో ఇంతో పర్వాలేదనిపిస్తుంది కానీ ద్వితీయార్ధం మాత్రం భరించలేని విధంగా తయారైంది ద్వితీయార్ధంలో వచ్చే ‘పాము’ కామెడీ గురించి ఎంత తక్కువ చెప్పుకుంటే అంత మంచిది ఈ ఎపిసోడ్ చూశాక కూడా చివరిదాకా కూర్చోగలిగితే గొప్ప విషయమే  నటీనటులు   అల్లరి నరేష్ ఎప్పుడూ చేసే స్పూఫులు పేరడీలే ఇందులోనూ చేశాడు డ్యూయల్ రోల్ చేశాడు కానీ రెంటికీ పెద్దగా తేడా కనిపించదు నటన పరంగా కొత్తదనం ఏమీ లేదు హీరోయిన్ల గురించి మాట్లాడ్డానికేమీ లేదు కొత్తమ్మాయి కామ్న ఒకట్రెండు చోట్ల పర్వాలేనిపించే హావభావాలిచ్చింది అందం విషయంలో పెద్దగా ఆకట్టుకోలేదు సాక్షి చౌదరి ఉన్నానంటే ఉన్నాననిపించింది పృథ్వీ బాలయ్యను అనుకరిస్తూ ఒకట్రెండు చోట్ల నవ్వించే ప్రయత్నం చేశాడు సప్తగిరి తాగుబోతు రమేష్ కూడా తమకు అలవాటైన రీతిలో ఏదో ట్రై చేశాడు మిగతా వాళ్లంతా మామూలే  సాంకేతికవర్గం   కథాకథనాల్ని బట్టే టెక్నీషియన్స్ పని తీరు కూడా ఉంటుంది ఇన్ స్పైర్ చేసే అంశాలేమీ లేనపుడు ఎవరు మాత్రం ఏం చేస్తారు ఏదో మొక్కుబడిగా పని కానిచ్చేయడం తప్ప సాయికార్తీక్ సంగీతం లోక్ నాథ్ ఛాయాగ్రహణం కూడా అలాగే ఉన్నాయి ఒకట్రెండు పాటలు పర్వాలేదనిపిస్తాయి మాటలన్నీ కూడా చాలా వరకు అనుకరణ లాగా అనిపిస్తాయి కథ గురించి కానీ కథనం గురించి కానీ చెప్పడానికేమీ లేదు ఇక ‘సిద్ధు ఫ్రం శ్రీకాకుళం’ సినిమాతో పర్వాలేదనిపించిన దర్శకుడు ఈశ్వర్ రెడ్డి ఇంత వేగంగా ఈ స్థాయికి పడిపోయాడేంటి అనిపించాడు ‘సెల్ఫీ రాజా’తో కొన్ని సన్నివేశాల్లో అతడి సెన్సాఫ్ హ్యూమర్ కనిపిస్తుంది కానీ లాజిక్ అంటూ లేకుండా సాగిపోయే కథాకథనాల మధ్య అవేమీ ఎలివేట్ కాలేదు దర్శకుడిగా ఈశ్వర్ పూర్తిగా నిరాశ పరిచాడు  చివరగా ‘సెల్ఫీ రాజా’తో పెట్టుకుంటే బ్యాండ్ బాజానే  
__________________________
   దుండిగల్ అనే ప్రాంతంలో వరుసగా కొందరు వ్యక్తులు అదృశ్యమైపోతుండటంతో ఆ ప్రాంతాన్ని రిస్ట్రిక్టెడ్ ఏరియాగా ప్రకటిస్తుంది ప్రభుత్వం అక్కడ ఓ ఆడ దయ్యం (త్రిష) మగాళ్లను ఆకర్షిస్తూ వారి ప్రాణాలు తీస్తుంటుంది తనను ప్రేమించిన సంధ్య (సుష్మ రాజ్) అనే అమ్మాయిని మోసం చేసి అనుభవించడానికి గెస్ట్ హౌస్ వైపు వెళ్తున్న సంజయ్ (సత్యం రాజేష్) కూడా దారి మళ్లి ఆ దుండిగల్ ప్రాంతానికే వెళ్తాడు అక్కడున్న బంగ్లాలోకి చేరుకున్నాక ఈ జంటకు విచిత్రమైన అనుభవాలు ఎదురవుతాయి సంధ్యను మోసం చేద్దామనుకుంటున్న టైంలో దయ్యం సంజయ్ మీద విరుచుకుపడుతుంది అతను సంధ్య ఎటూ వెళ్లలేక ఆ బంగ్లాలోనే ఇరుక్కుపోతారు ఇంతకీ ఆ దయ్యం ఉద్దేశమేంటి అదెందుకు హత్యలు చేస్తుంటుంది దాని గతమేంటి సంజయ్-సంధ్య ఆ బంగ్లా నుంచి ఎలా బయటపడ్డారు అన్నది మిగతా కథ  కథనం - విశ్లేషణ   అతి సర్వత్ర వర్జయేత్ అంటారు ఒక జానర్లో ఓ సినిమా సూపర్ హిట్టయిందంటే చాలు ఇక వరుసబెట్టి అందరూ ఆ మార్గంలోనే కాసులు కొల్లగొట్టేయాలని చూస్తుంటారు వరుసబెట్టి ఒకే రకమైన సినిమాలు వదిలేస్తుంటారు ప్రేక్షకులకు కొంత కాలానికే మొహం మొత్తేస్తుంది హార్రర్ కామెడీల సంగతి కూడా అలాగే తయారైంది ‘ప్రేమకథా చిత్రమ్’తో పాటు ఇంకొన్ని హార్రర్ కామెడీలు ఆడేశాయని గత రెండు మూడేళ్లలో తెలుగులో చాలా హార్రర్ కామెడీలు తయారయ్యాయి ఇవి చాలవన్నట్లు తమిళ అనువాదాలు కొన్ని కొన్ని దించేశారు విచారకరమైన విషయం ఏంటంటే ఈ హార్రర్ కామెడీలన్నీ కూడా ఒకే రకంగా ఉండటం అనగనగా ఓ బంగ్లా అందులో ఓ దయ్యం దయ్యాలంటే అస్సలు నమ్మకం లేని హీరో తన బ్యాచ్ ను వేసుకుని అందులోకి వెళ్తాడు ఆ బ్యాచ్ లో అందరికీ బ్యాండ్ బాజా అయిపోతుంది చివరికి దయ్యం ఫ్లాష్ బ్యాక్ తెలుస్తుంది చివర్లో క్లైమాక్స్ ఇదీ వరస ‘నాయకి’ కూడా దాదాపుగా ఇదే లైన్లో సాగే సినిమా  ఇందులో దయ్యానికి సినిమాల పిచ్చి ఉంటుంది మామూలుగా కనిపించకుండా మొబైల్ కెమెరా ద్వారా చూస్తే మాత్రమే కనిపిస్తుంది ఇదొక్కటే ఇందులో కొంచెం కొత్తగా అనిపించే పాయింట్ ఈ పాయింట్ చుట్టూ అల్లుకున్న కొన్ని సన్నివేశాలు ఆకట్టుకుంటాయి త్రిష సత్యం రాజేష్ లాంటి మంచి పెర్ఫామర్లుండటం ‘నాయకి’లో చెప్పుకోదగ్గ విషయం వీళ్లిద్దరి వల్ల ‘నాయకి’ అక్కడక్కడా కొంచెం ఎంగేజింగ్ గా అనిపిస్తుంది ఎవరైనా దయ్యం ఉన్న బంగ్లా వైపు వెళ్తే అది ఆకర్షణీయంగా మారిపోవడం లోపలికి వెళ్లాక దయ్యం విశ్వరూపం చూపించడం ‘అరుంధతి’ని గుర్తుకు తెస్తుంది మిగతాదంతా ఇప్పటిదాకా చాలాసార్లు చూసిన హార్రర్ కామెడీల బాపతే ‘నాయకి’ అనుకున్న స్థాయిలో భయం పుట్టించలేకపోయింది నవ్వులు కూడా పెద్దగా పండలేదు  ప్రథమార్ధంలో త్రిష పాత్ర పరిచయం వరకు బాగా అనిపిస్తుంది మధ్యలో సత్యం రాజేష్ తన ప్రేయసితో కలిసి బంగ్లాలోకి ఇచ్చాక కొన్ని సన్నివేశాలు పర్వాలేదనిపిస్తాయి ఐతే ఆ తర్వాత దయ్యం బాదుడు మొదలవగానే ప్రేక్షకుడికి విషయం అర్థమైపోతుంది ఏ ప్రత్యేకతా లేకుండా రొటీన్ గా సాగిపోయే స్క్రీన్ ప్లే సినిమాను నీరుగార్చేస్తుంది మామూలుగా హార్రర్ కామెడీల్లో ఒక కామెడీ బ్యాచ్ అయినా ఉంటుంది ఇందులో అదీ లేదు ఒక్క సత్యం రాజేష్ మాత్రమే ఉంటాడు అతను మాత్రం ఎంతసేపని నవ్విస్తాడు కొంత సమయం గడవగానే సన్నివేశాలు రిపిటీటివ్ గా అనిపిస్తాయి  ప్లాట్ ఏంటన్నది అర్థమైపోయాక ఇక ఫ్లాష్ బ్యాక్ ఎప్పుడొస్తుందా అని ఎదురు చూడ్డానికే సరిపోతుంది కథనం ముందుకు సాగకుండా లాక్ అయిపోవడంతో బంగ్లాలో ఇరుక్కున్న సత్యం రాజేష్ పరిస్థితిలోనే ప్రేక్షకులూ ఉంటారు ద్వితీయార్ధంలో కామెడీ డోస్ సరిపోదని ఇంకో కొత్త పాత్రను ప్రవేశపెట్టాడు దర్శకుడు ఐతే సప్తగిరి లాంటోళ్లు చేయాల్సిన ఈ పాత్రను మనకు అస్సలు పరిచయం లేని తమిళనటుడెవరినో పెట్టడం పెద్ద పొరబాటు దీంతో ఆ పాత్రతో చుట్టూ అల్లుకున్న కామెడీ తేలిపోయింది ఫ్లాష్ బ్యాక్ కూడా మరీ రొటీన్ పైగా దాన్ని అనవసరంగా సాగదీశారు విలన్ని చంపేముందు భద్రకాళీ అంటూ పాట త్రిష డ్యాన్సులు అవీ చికాకు పుట్టిస్తాయి ఇక్కడే సినిమా పూర్తిగా గాడి తప్పింది నిజానికి ఫ్లాష్ బ్యాక్ ముగుస్తున్నపుడే క్లైమాక్స్ చూస్తున్న భావన కలుగుతుంది ఇక ఆ తర్వాత పావుగంట సాగతీతలాగా అనిపిస్తుంది చివర్లో ఎంట్రీ ఇచ్చిన బ్రహ్మానందం చేసిందేమీ లేదు నారా రోహిత్ ఇందులో క్యామియో రోల్ ఎందుకు చేశాడో అర్థం కాదు మొత్తంగా ‘నాయకి’లో ప్రధాన పాత్రధారుల నటన కొన్ని కామెడీ సీన్స్ మినహాయిస్తే చెప్పుకోవడానికి పెద్దగా లేదు  నటీనటులు   దయ్యం పాత్రలో త్రిష బాగానే నటించింది ఆరంభ సన్నివేశాల్లోనే త్రిష తన ప్రత్యేకత చూపిస్తుంది తన వరకు ఆమె బాగానే చేసింది సత్యం రాజేష్ కూడా తనదైన కామెడీ టైమింగ్ తో నవ్వించడానికి బాగానే కష్టపడ్డాడు అమాయకురాలైన అమ్మాయిగా సుష్మ రాజ్ పర్వాలేదనిపించింది జయప్రకాష్ పాత్రకు తగ్గట్లుగా నటించాడు పూనమ్ కౌర్ చేసిందేమీ లేదు గణేష్ వెంకట్రామన్ నెగెటివ్ రోల్ లో తేలిపోయాడు ఇంతకుమించి సినిమాలో చెప్పుకోదగ్గ పాత్రలేమీ లేవు  సాంకేతికవర్గం   రఘు కుంచె పాటలేవీ కూడా పెద్దగా ఆకట్టుకోలేదు త్రిష పాడిన పాట ఒక్కటే పర్వాలేదనిపిస్తుంది సాయికార్తీక్ నేపథ్య సంగీతం బాగుంది జగదీష్ చీకటి కూడా తన కెమెరా పనితనంతో ఆకట్టుకున్నాడు ఐతే హార్రర్ సినిమాల్లో ఎప్పుడూ చూసే విజువల్సే కనిపిస్తాయి నిర్మాణ విలువలు పర్వాలేదు సినిమాలో మెజారిటీ పార్ట్ ఒకే బిల్డింగ్ లో తీసేశారు రచయిత దర్శకుడు అయిన గోవి ఎంచుకున్న ప్లాటే రొటీన్ స్క్రీన్ ప్లే విషయంలో అతను ఏమాత్రం కొత్తగా ఆలోచించలేదు ఒక ఫార్మాట్ ప్రకారం వెళ్లిపోయాడు దయ్యం కెమెరాలో కనిపించడం అన్న పాయింట్ మినహాయిస్తే ఇంకేరకంగానూ ‘నాయకి’లో కొత్తదనం చూపించలేకపోయాడు  చివరగా నాయకి అదే దయ్యం అదే హార్రర్ అదే కామెడీ  
__________________________
   కళ్యాణ్ కృష్ణ (చరణ్ దీప్) హైదరాబాద్ లో సాఫ్ట్ వేర్ ఇంజినీర్ అతడి భార్య వనిత (రష్మి గౌతమ్) కూడా జాబ్ చేస్తుంటుంది ఇద్దరికీ ఒకరంటే ఒకరికి చాలా ఇష్టం ఓపక్క ఉద్యోగాలు చేసుకుంటూ ఇంకో పక్క వ్యక్తిగత జీవితాన్ని ఆస్వాదిస్తూ హ్యాపీగా గడిపేస్తున్న ఈ జంటకు ఓ రోజు విచిత్రమైన అనుభవం ఎదురవుతుంది కళ్యాణ్ విజయవాడ నుంచి వస్తున్న సమయంలో హైదరాబాద్ లో వాళ్ల ఫ్లాట్ నుంచి వనితను కిడ్నాప్ చేస్తారు తాము చెప్పినట్లు చేయకపోతే వనితను చంపేస్తామని కళ్యాణ్ కు ఫోన్ చేసి బెదిరిస్తాడు కిడ్నాపర్ ఇంతకీ అతను కళ్యాణ్ కు చెప్పిన పనేంటి ఆ పని అతను పూర్తి చేశాడా చివరికి వనిత కిడ్నాపర్ల చెర నుంచి బయటపడిందా లేదా అన్నది తెర మీదే చూడాలి  కథనం - విశ్లేషణ   ‘పోకిరి’ సినిమాలో చివర్లో ట్విస్టు రివీల్ అయ్యాక ఒకసారి వెనక్కి వెళ్లి ఆలోచిస్తే అంతకుముందు మహేష్ బాబు-నాజర్ మధ్య వచ్చిన సన్నివేశాలు నాన్సెన్స్ లాగా అనిపిస్తాయి ఆ సన్నివేశాలన్నీ ఒకరకంగా ప్రేక్షకుల్ని ఫూల్ చేసేవే ఐతే అందులో ట్విస్టు అద్భుతంగా పేలడం వల్ల మిగతా ఆకర్షణలూ ఉండటం వల్ల ప్రేక్షకుడు దాని గురించి అసలు ఆలోచించనే ఆలోచించడు ప్రేక్షకులకు ఓ ట్విస్టు ఇవ్వాలనుకున్నపుడు అది కన్విన్సింగా అయినా ఉండాలి లేదా దాని గురించి ప్రేక్షకుడు ఆలోచించాల్సిన అవసరం లేకుండా అయినా చేయాలి ఐతే ‘అంతం’ సినిమాలోని ట్విస్టు ఈ రెండు కేటగిరీల్లోకీ రాదు చాలా సిల్లీగా అనిపిస్తుంది థ్రిల్లర్ సినిమాను కాస్తా కామెడీగా మార్చేసే ట్విస్టు అది ఈ ట్విస్టు సంగతి వదిలేసి మిగతా అంశాల్లోకి వెళ్దాం  ‘అంతం’ సినిమా పైన జనాలకు అంతో ఇంతో ఆసక్తి కలిగిందంటే అందుక్కారణం ట్రైలర్లో రష్మి అందాల ప్రదర్శనే రష్మి మీదే ఆశలు పెట్టుకునేట్లయితే కరెక్ట్ టైంకి థియేటర్లోకి అడుగుపెట్టండి ఓ పావు గంట ఆలస్యమైతే టికెట్ డబ్బులు వృథా అయినట్లే ఈ వేళలో నీవు అంటూ కుర్రాళ్లను తొలి పాటలో బాగానే అలరిస్తుంది రష్మి ఆ పావు గంట గడిచాక ఇక రష్మి సినిమాలో ఉన్నా లేనట్లే అన్నమాట నేరుగా కుర్రాళ్లకు ఇవ్వాల్సిన డోస్ ఇచ్చేసి ఆ తర్వాత అసలు కథలోకి వెళ్తాడు దర్శకుడు అక్కడి నుంచే మొదలవుతుంది ప్రేక్షకుడికి అసలు సవాల్  హీరో భార్యను కిడ్నాప్ చేసిన విలన్ తాను చెప్పినట్లు చేయమని హీరోకు ఫోన్లో ఆదేశాలిస్తూ ఉంటాడు దర్శకుడు అత్యంత సహజంగా సినిమాను తీర్చిదిద్దే క్రమంలో ఎంతగా ప్రేక్షకుల సహనాన్ని పరీక్షిస్తాడో ఓ ఉదాహరణ చెప్పుకుందాం ఓ సీన్లో విలన్ ఓ దాబా దగ్గర ఆగి దాన్ని ఫొటో తీసి ఫ్రెషప్ అయ్యి అక్కడో వ్యక్తిని కలవమంటాడు ఇక హీరోగారు అక్కడ దిగడం రకరకాల యాంగిల్స్ లో దాబాను ఫొటో తీయడం వాటర్ బాటిల్ తీసుకోవడం మొహం కడగడం తర్వాత ముఖం తుడుచుకోవడం టీ తాగడం ఇలా అన్నీ కూడా రియల్ టైంలో జరుగుతున్నట్లుగా తెరమీద వ్యవహారం నెమ్మదిగా నడుస్తుంటుంది ఓ చోట రెండు నిమిషాలు వెయిట్ చేయమంటే హీరోతో పాటు మనం కూడా ఆ వెయిటింగ్ పీరియడ్ ను అనుభవించాల్సి ఉంటుందన్నమాట మరో సీన్లో వెళ్లి కాళ్లూ చేతులు కడుక్కుని రా అని హీరోకు ఆదేశాలు అందితే అతనెళ్లి ట్యాప్ ఓపెన్ చేసి కాళ్లూ చేతులు కడుక్కుని తీరిగ్గా ముఖం తుడుచుకోవడం కూడా చూపిస్తారు ఇలా ఏ విషయం లేకుండా రియల్ టైంలో నడుస్తున్నట్లు నెమ్మదిగా తాపీగా సాగిపోతూ ప్రేక్షకుల సహనానికి పరీక్ష పెట్టే సన్నివేశాలు ‘అంతం’లో బోలెడున్నాయి  ఓ చోటి నుంచి మరో చోటికి పది నిమిషాల్లో రమ్మంటే కేవలం ఆ ప్రయాణాన్ని చూపిస్తూ కూడా కొన్ని నిమిషాల సమయాన్ని కరిగిద్దామని చూడటం విడ్డూరం ఏదో జరిగిపోతున్నట్లు కెమెరాతో నేపథ్య సంగీతంతో చాలా బిల్డప్పే ఇచ్చారు కానీ తెర మీద మాత్రం ఏమీ జరగదు థ్రిల్లర్ సినిమాలకు ప్రధానమైన విషయం వేగం ఉత్కంఠ కానీ ఇందులోని సన్నివేశాలు నత్తనడకన సాగుతూ విసుగు పుట్టిస్తాయి ప్రతి సన్నివేశం కూడా ఇంకెప్పుడు ముగుస్తుందో అన్న ఫీలింగ్ కలిగిస్తుంది  విజయవాడ నుంచి హీరో హైదరాబాద్ చేరుకునే సరికి నిజంగా మనం కూడా అక్కడి నుంచి హైదరాబాద్ కు ట్రావెల్ చేసి వచ్చిన ఫీలింగ్ లో ఉంటాం ఇక మొదట్లో ఓ పాటలో మెరిసి మాయమైపోయిన రష్మి చివర్లో తనలోని మరో యాంగిల్ చూపిస్తూ రెచ్చిపోయే సన్నివేశం చూస్తే దిమ్మదిరిగి మైండ్ బ్లాంక్ అవడం అంటారే అలాంటిదే జరుగుతుంది ఈ ట్విస్టు గురించి చెబితే సస్పెన్స్ () రివీలైపోతుంది కాబట్టి ఇక్కడ దాని గురించి మాట్లాడట్లేదు దర్శకుడి ‘రియలిస్టిక్’ అప్రోచ్ పుణ్యమా అని ‘అంతం’ నిడివి రెండు గంటలే అయినా రెండు మూడు సినిమాలు చూసిన భావనతో బయటపడతాడు ప్రేక్షకుడు సుదర్శన్ పాత్రతో కామెడీ చేయించడానికి ఏదో ప్రయత్నం జరిగింది కానీ అది కూడా పెద్దగా ఫలితాన్నివ్వలేదు  నటీనటులు   రష్మి నుంచి ఏం ఆశిస్తారో అది ఓ పాట ద్వారా బాగానే ఇచ్చేస్తుంది ఇక ఆమె పెర్ఫామెన్స్ గురించి చెప్పడానికేమీ లేదు సినిమా అంతా కలిపితే ఆమె ఓ 20 నిమిషాలు కనిపిస్తే ఎక్కువ చరణ్ దీప్ మంచి నటుడే కానీ ఇందులో మాత్రం క్లూ లెస్ గా కనిపించాడు ఓ సన్నివేశంలో అవసరానికి మించి ఆవేశపడతాడు ఇంకో సన్నివేశంలో మరీ కూల్ గా కనిపిస్తాడు తానున్న పరిస్థితుల్లో సహజంగా ఎలా ప్రవర్తించాలో అలా మాత్రం ప్రవర్తించదు ఈ క్యారెక్టర్ కొన్ని చోట్ల అతడి డబ్బింగ్ కి నటనకు పొంతన కుదర్లేదు విలన్ పాత్రధారి ఓవరాక్షన్ చేశాడు ఉన్నంతలో అందర్లోకి సుదర్శన్ బెటర్ అతడి పాత్ర కూడా వేస్టే కానీ ఉన్నంతలో అక్కడక్కడా తనదైన శైలిలో డైలాగులు పలుకుతూ నవ్వించే ప్రయత్నం చేశాడు  సాంకేతిక వర్గం   టెక్నికల్ గా కూడా ‘అంతం’లో చెప్పుకోవడానికేమీ లేదు కార్తీక్ రోడ్రిగ్జ్ ‘గులాబీ’లోని ఈ వేళలోన పాటను రీమేక్స్ చేసి ఒకటి వర్మ సినిమాల్లో పాటల్ని ఫాలో అయిపోతూ ఇంకోటి ఏవో రెండు పాటలు ట్రై చేశాడు అవేమీ పెద్దగా ఆకట్టుకోవు నేపథ్య సంగీతం కూడా అంతంతమాత్రమే కెమెరా వర్క్ అంతా కూడా వర్మ సినిమాల్ని ఫాలో అయినట్లుగా కనిపిస్తుంది దర్శకుడు జిఎస్ఎస్పి కళ్యాణ్ వర్మ ‘ఐస్ క్రీమ్’ చూసి స్ఫూర్తి పొంది ఈ సినిమా చేశాడేమో అనిపిస్తుంది విషయం లేని కథను రెండు గంటలు సాగదీసి పరిమితమైన పాత్రలు పరిమితమైన లొకేషన్లలో తక్కువ ఖర్చుతో సినిమా పూర్తి చేసి కేవలం హీరోయిన్ అందాల్ని ఎరగా వేసి జనాల్ని థియేటరుకి రప్పించే ప్రయత్నం చేశాడతను రాతలో తీతలో కళ్యాణ్ ప్రతిభ గురించి ప్రత్యేకంగా చెప్పుకోవాల్సిన అంశాలేమీ లేవు  చివరగా ఆది నుంచి అంతం వరకు సహనానికే పరీక్షే  
__________________________
చిత్రం  ‘దొర’   నటీనటులు సత్యరాజ్ - శిబిరాజ్ - బింధుమాధవి - కరుణాకరన్ - రాజేంద్రన్ తదితరులు సంగీతం సిద్దార్థ్ విపిన్ ఛాయాగ్రహణం యువరాజ్ మాటలు శశాంక్ వెన్నెలకంటి నిర్మాత జక్కం జవహర్ బాబు కథ - స్క్రీన్ ప్లే - దర్శకత్వం ధరణిధరన్  తెలుగులో
 ఏ తమిళ హీరోకైనా కాస్తంత పేరొచ్చిందంటే చాలు తర్వాత వరుసగా ఆ హీరో తమిళ 
సినిమాలన్నీ తెలుగులోకి దించేస్తుంటారు ఐతే ఇప్పటిదాకా హీరోల విషయంలోనే 
ఇది జరిగింది కానీ ఇప్పుడు ఓ క్యారెక్టర్ ఆర్టిస్టు సినిమాను కూడా తమిళం 
నుంచి తెలుగులోకి తెచ్చేశారు ‘బాహుబలి’లో కట్టప్ప పాత్రతో తెలుగు 
ప్రేక్షకులకు బాగా దగ్గరైన సత్యరాజ్ కీలక పాత్రలో తెరకెక్కిన తమిళ సినిమా 
‘జాక్సన్ దురై’ని ‘దొర’ పేరుతో తెలుగులోకి అనువదించారు ఈ రోజే ఈ చిత్రం 
ప్రేక్షకుల ముందుకొచ్చింది మరి ఈ ‘దొర’ ప్రేక్షకులకు ఎలాంటి 
అనుభూతినిచ్చాడో చూద్దాం పదండి     దొరపురం అనే 
పల్లెటూర్లో వందల ఏళ్లుగా పాడుబడి ఉన్న బంగ్లా ఉంటుంది దానికి దయ్యాల కొంప
 అనే పేరుంటుంది ఇందులోని దయ్యాల భయానికి రాత్రి 9 దాటాక ఆ 
గ్రామస్థులెవ్వరూ బయటికి రారు ఐతే ఆ ఊరి పెద్దమనిషి కూతురైన విజ్జి 
(బింధుమాధవి) ఎలాగైనా ఈ దయ్యాల సంగతి తేల్చాలని ప్రభుత్వానికి పిటిషన్ 
పెట్టడంతో సత్య (శిబిరాజ్) అనే ఎస్సై ఆ ఊరికి వస్తాడు దయ్యాల సంగతేంటో 
తేల్చే క్రమంలో సత్య విజ్జి ప్రేమలో పడతాడు ఆ సంగతి ఆమె తండ్రికి 
చెబితే వారం రోజుల పాటు ఆ దయ్యాల కొంపలో ఉండి రావాలని షరతు పెడతాడు 
దీంతో తన స్నేహితుణ్ని తీసుకుని ఆ బంగ్లాలోకి వెళ్తాడు సత్య మరి అక్కడ 
నిజంగా దయ్యాలున్నాయా ఉంటే ఆ దయ్యాల కథేంటి చివరికి సత్య ఆ ఇంటి నుంచి 
బయటపడ్డాడా లేదా అన్నది మిగతా కథ  కథనం-విశ్లేషణ   అన్ని 
రసాల్లోకి హాస్య రసం పండించడం కష్టం అంటారు ఈ రసాన్ని పండించడానికి ఫిల్మ్
 మేకర్స్ రకరకాల మార్గాల్ని అన్వేషిస్తుంటారు కొన్నేళ్ల కిందట అలా కొత్తగా
 పుట్టుకొచ్చిన మార్గమే హార్రర్ కామెడీ గత కొన్నేళ్లలో తెలుగు-తమిళ 
భాషల్లో ఈ జానర్ సినిమాలు చాలానే వచ్చాయి ఐతే మొదట్లో ప్రేక్షకులకు 
సరికొత్తగా అనిపించిన ఈ జానర్ తర్వాత తర్వాత మాత్రం మొహం మొత్తేసింది 
దీనికి కారణం హార్రర్ కామెడీ అనగానే ప్రతి కథా ఒకేలా ఉంటుండటమే  ఓ
 పల్లెటూర్లో ఓ పెద్ద బంగ్లా ఉంటుంది అందులో దయ్యాలున్నాయని జనాలు 
భయపడుతుంటారు ఐతే హీరో ఆ దయ్యాల సంగతేంటో చూస్తానని రంగంలోకి దిగుతాడు ఓ 
కామెడీ బ్యాచ్ ను వేసుకుని అందులోకి దిగుతాడు ఇక దయ్యాలు ఆ బ్యాచ్ తో 
ఆటాడుకుంటాయి దయ్యాలు వాళ్లను కొడుతుంటే మనం నవ్వుకోవాలి మధ్యలో దయ్యాల 
ఫ్లాష్ బ్యాక్ ఏంటో తెలుస్తుంది చివరికి ఆ దయ్యాలకు విముక్తి కల్పించడంతో 
కథ ముగుస్తుంది ఈ కథతో తెలుగు-తమిళ భాషల్లో ఎన్ని సినిమాలొచ్చాయో చెప్పడం 
కష్టం  ‘దొర’ కథ కూడా దీనికి భిన్నంగా ఏమీ ఉండదు అవే దయ్యాలు అదే
 బాదుడు తెరమీద దయ్యాల దెబ్బకు వాళ్లు వణికి చస్తుంటే మనం విరగబడి 
నవ్వుకోవాలన్నమాట కాకపోతే ఇప్పటిదాకా చూసిన దయ్యాలకు ఇందులోని దయ్యాలకు 
కొంచెం తేడా ఉంటుంది ‘దొర’లో ఇంగ్లిష్ దయ్యాలు కూడా ఉంటాయి ఆ దయ్యాలకు 
మన ఇండియన్ దయ్యాలకు మధ్య పోరు సాగుతుంటుంది హీరో అతడి స్నేహితుడు వాళ్ల
 మధ్య ఇరుక్కుంటారు బ్రిటిష్ కాలం నాటి ఫ్లాష్ బ్యాక్ దయ్యాలు తమ 
గతమేంటో తెలియక మెమొరీ లాస్ పేషెంట్ల తరహాలో రోజూ ఒకేతరహాలో గొడవ పడటం 
ఇప్పటిదాకా చూసిన హార్రర్ కామెడీలకు కొంచెం భిన్నంగా అనిపిస్తాయి కానీ ఈ 
కాన్సెప్ట్ ను ఆసక్తికరంగా తీర్చిదిద్దడంలో దర్శకుడు విఫలమయ్యాడు  కామెడీ
 సినిమా అయినంత మాత్రాన కథ సీరియస్ గా ఉండాల్సిన పని లేదు కథాకథనాల్ని 
ఎంత సిల్లీగా నడిపించినా చెల్లిపోతుంది అనుకుంటే పొరబాటే కామెడీ కోసమని ఒక
 లాజిక్ అంటూ లేకుండా మరీ సిల్లీగా కథనాన్ని నడిపించడంతో ‘దొర’ ఎంగేజింగ్
 గా అనిపించదు ముందు దయ్యాల్ని చూస్తే భయం కలగాలి ఆ భయం తర్వాత కామెడీ 
పుడుతుంది కానీ ఇందులో దయ్యాల్ని మరీ తమాషాగా మార్చేశారు దయ్యాల్ని 
ఇందులోని పాత్రలు మరీ కామెడీగా తీసుకుంటాయి కానీ మధ్య మధ్యలో ఇవి దయ్యాలని
 గుర్తుకొచ్చి వణికిపోతుంటాయి అక్కడక్కడా కొన్ని ఫన్నీ సీన్స్ 
ఉన్నప్పటికీ ఓవరాల్ గా మాత్రం ‘దొర’ ఒక సిల్లీగా అనిపిస్తుంది  సత్యరాజ్
 మీద బోలెడన్ని ఆశలతో థియేటరుకి వెళ్లినవాళ్లకు నిరాశ తప్పదు ఆయన సినిమాలో
 కనిపించేది మహా అయితే ఓ గంట అందులోనూ ఆయన్నుంచి ఆశించినంత వినోదం అందదు 
సత్యరాజ్ అందర్లో ఒకడిలా ఉంటాడు తప్ప ఆయన ప్రత్యేకతేమీ కనిపించదు గెటప్ 
వరకు మాత్రం బాగుంది కానీ సత్యరాజ్ పాత్రను మాత్రం సరిగా 
తీర్చిదిద్దలేదు బ్రిటిష్ కాలం నేపథ్యంలో వచ్చే ఫ్లాష్ బ్యాక్ ఏమాత్రం 
ఆసక్తి రేకెత్తించదు కరుణాకర్ పాత్ర చుట్టూ అల్లుకున్న వినోదం మాత్రం 
బాగుంది సత్యరాజ్ బృందం రోజూ ప్రతిరోజూ చెప్పిన డైలాగులే చెబుతూ బ్రిటష్
 దొర మీద యుద్ధానికి వెళ్లే సన్నివేశాలు కొంచెం నవ్విస్తాయి క్లైమాక్స్ 
చాలా మామూలుగా అనిపిస్తుంది ఇదే సినిమాను తెలుగు నటీనటులతో చూస్తే కొంచెం 
భిన్నమైన అనుభూతి కలిగేదేమో కానీ అందరూ పరభాషా నటులు కావడం మనం ఎంతో 
ఆశించే సత్యరాజ్ పాత్ర సినిమాలో నామమాత్రంగా మారిపోవడంతో ‘దొర’ మన 
ప్రేక్షకులకు కనెక్టవడం కష్టం  నటీనటులు   సత్యరాజ్ బాగా 
చేయలేదు అనడానికేమీ లేదు కానీ ఆయన పాత్రలోనే విషయం లేదు ఫ్లాష్ బ్యాక్ 
లో ఆయన పాత్రను మరీ పేలవంగా తీర్చిదిద్దారు దయ్యం పాత్రలో ఆయన గెటప్ నటన
 కొన్ని సన్నివేశాల్లో బాగా అనిపిస్తాయి సత్యరాజ్ కొడుకు శిబిరాజ్ ను 
చూస్తే ఏ ఫీలింగ్ కలగదు అతను హీరోగా తమిళంలో ఎందుకు అంతగా పేరు 
తెచ్చుకోలేకపోయాడో ఈ సినిమా చూస్తే అర్థమవుతుంది అతడి నటనలో ఏ విశేషం 
లేదు బిందుమాధవి గురించి చెప్పడానికేమీ లేదు ఆమెది డమ్మీ పాత్ర 
అందర్లోకి కరుణాకరన్ ఒక్కడే తన పాత్రకు న్యాయం చేశాడు గుండు రాజేంద్రన్ 
పర్వాలేదు  సాంకేతికవర్గం   ‘దొర’కు సాంకేతిక విభాగాలు 
మాత్రం బలంగా నిలిచాయి సిద్దార్థ్ విపిన్ నేపథ్య సంగీతం బాగా కుదిరింది 
యువరాజ్ ఛాయాగ్రహణం కూడా బాగుంది ఈ రెండు విభాగాలూ మంచి పనితనం కనబరచడంతో 
కొన్ని సన్నివేశాల్లో విషయం లేకపోయినా పర్వాలేదనిపిస్తాయి ప్రొడక్షన్ 
వాల్యూస్ బాగున్నాయి సినిమా మంచి క్వాలిటీతో తెరకెక్కింది శశాంక్ 
వెన్నెలకంటి మాటలు పర్వాలేదు తమిళ సినిమా అయినా తెలుగు టచ్ ఇవ్వడానికి 
ప్రయత్నించాడు దర్శకుడు ధరణిధరన్ కథ విషయంలో భిన్నంగా ఆలోచించాడు కానీ
 దాన్ని ఆసక్తికరంగా తెరకెక్కించే విషయంలో విఫలమయ్యాడు ఈ కథను ఎలా 
చెప్పాలనే విషయంలో అతను బాగా కన్ఫ్యూజ్ అయినట్లున్నాడు ధరణిధరన్ నరేషన్ 
సిల్లీగా అనిపిస్తుంది  చివరగా రొటీన్ దయ్యాల గోలే ‘దొరా’  
__________________________
   విజయనగరం జిల్లా బొబ్బిలిలో ఓ పెద్ద కుటుంబానికి చెందిన అమ్మాయి సుచిత్ర (చాందిని చౌదరి) ఆమె తండ్రి మహదేవ రాజు తన కూతుర్ని మేనల్లుడైన గోపి (సుధాకర్) ఇచ్చి పెళ్లి చేయాలని నిర్ణయిస్తాడు ఐతే అతడికి సుచిత్రను పెళ్లి చేసుకోవడం ఇష్టం లేకపోవడంతో ఇంట్లోంచి పారిపోతాడు మరోవైపు సుచిత్రను చూసి తొలి చూపులోనే ఇష్టపడిన వాసు (సుధీర్ వర్మ) ఆమె ఇంటికి కారు రిపేర్ చేయడం కోసమని వచ్చి ఆమె మనసు గెలుస్తాడు ఈ ప్రేమికులిద్దరూ తమ విషయం తండ్రికి చెప్పడానికి గోపి సాయమే అడుగుతారు మరి అతను తన మావయ్యకు ఈ విషయం చెప్పాడా ఇంతకీ గోపి మనసులో ఏముంది చివరికి సుచిత్ర-వాసు ఒక్కటయ్యారా లేదా అన్నది మిగతా కథ  కథనం - విశ్లేషణ   అలనాటి మేటి దర్శకులు బాపు వంశీ తమ అసలు శైలికి ప్రస్తుత ట్రెండుకు మధ్య ఊసిసలాడుతూ కొన్ని సినిమాలు తీశారు అందులో బాపు తీసిన ‘సుందరకాండ’ వంశీ తీసిన ‘కొంచెం టచ్ లో ఉంటే చెబుతాను’ ‘వెన్నెల్లో హాయ్ హాయ్’ లాంటి కళాఖండాల్ని మళ్లీ చూసుకున్నట్లుగా అనిపిస్తుంది ‘కుందనపు బొమ్మ’ చూస్తుంటే పూర్తి ఔట్ డేట్ అయిపోయిన కథాకథనాలు ఏమాత్రం ఎలివేట్ కాని ఎమోషన్లు కృతకంగా అనిపించే కామెడీ స్థూలంగా ఇదీ ‘కుందనపు బొమ్మ’ సినిమా  ముళ్లపూడి వారి అబ్బాయి ఇంతకుముందు తీసిన ‘నా అల్లుడు’ ‘విశాఖ ఎక్స్ ప్రెస్’ సినిమాలు చూసి నిరాశ చెందిన వాళ్లు ‘కుందనపు బొమ్మ’ చూస్తే అంతకుముందు చూసిన రెండు సినిమాలు చాలా గొప్పగా అనిపించే అవకాశముంది ఆ స్థాయిలో టార్చర్ పెడుతుందీ సినిమా తాను పరీక్ష రాస్తుండగా సాయం చేశాడని హీరోయిన్ హీరో ప్రేమలో పడిపోతుంది ఇలాంటి రీజన్ తో మొదలయ్యే ప్రేమకథ ఇక ఎలా సాగుతుందో అర్థం చేసుకోవచ్చు రొమాంటిక్ ట్రాక్ ఇలా ఉంటే ఇక కామెడీ గురించి చెప్పాల్సిన పని లేదు మొబైల్ మెసేజ్ లు వాట్సాపుల్లో ఫార్వర్డ్ అయ్యి అయ్యి అరిగిపోయిన సిల్లీ జోక్స్ ను పెట్టి ఇదే కామెడీ నవ్వుకోండి అంటే ఏం చేయగలం ఎప్పుడో శంకర్ దాదా సినిమాలో చిరంజీవి వాడి పడేసిన ‘ఇంగ్లిష్ ట్రాన్స్ లేషన్’ కామెడీతో నవ్వించడానికి కూడా చాలా ప్రయత్నమే జరిగింది  భీభత్సమైన కామెడీ సినిమాగా మలచాలన్న ప్రయత్నంలో భాగంగా సినిమాలోని ప్రతిపాత్రనూ కూడా సిల్లీగానే తీర్చిదిద్దాడు దర్శకుడు చివరికి ఎమోషనల్ సీన్స్ కూడా కామెడీగా అనిపించాయంటే సినిమాలోని పాత్రలు సన్నివేశాలు ఎలా ఉన్నాయో అర్థం చేసుకోవచ్చు కారు చుట్టూ అల్లుకున్న సెంటిమెంటు డ్రామా అంతా సిల్లీగా అనిపిస్తుంది తన గత సినిమాలో హీరోగా నటించాడన్న కృతజ్నతతోనో ఏమో కానీ ఒక్క రాజీవ్ కనకాల పాత్రను మాత్రం కొంచెం ఆసక్తికరంగా తీర్చిదిద్దాడు వర ముళ్లపూడి ఆ పాత్ర కొంచెం వినోదాన్ని పంచుతుంది పల్లెటూరి అందాల్ని ఒడిసిపట్టిన కెమెరా పనితనం కూడా పర్వాలేదనిపిస్తుంది సినిమా కాంటెక్స్ట్ లో చూస్తే ఎఫెక్టివ్ గా అనిపించకపోయినా అక్కడక్కడా కొన్ని జోకులు పేలాయి ఇంతకుమించి ‘కుందనపు బొమ్మ’లో చెప్పుకోదగ్గ పాజిటివ్స్ ఏమీ లేవు ‘కుందనపు బొమ్మ’ అన్న మంచి పేరుకు పూర్తి విరుద్ధంగా అనిపిస్తుందీ సినిమా  నటీనటులు   కథాకథనాల్లో విషయం ఉన్నపుడే నటీనటుల ప్రతిభ కూడా బయటపడుతుంది అసలు విషయం లేనపుడు ఎవరు మాత్రం ఏం చేయగలరు ఉన్నంతలో రాజీవ్ కనకాల కొత్త కుర్రాడు సుధీర్ వర్మ మాత్రం పర్వాలేదనిపించారు థియేటర్ నుంచి బయటికొచ్చాక కాస్త గుర్తుండే పాత్రలు వీళ్లిద్దరివి మాత్రమే హీరోయిన్ చాందిని చౌదరి కొన్ని చోట్ల అందంగా కనిపించింది నటన గురించి చెప్పుకోవడానికేమీ లేదు సుధాకర్ కు తన టాలెంట్ చూపించుకునే అవకాశం దక్కలేదు నాగినీడు పాత్ర ఆరంభంలో బాగానే అనిపిస్తుంది కానీ తర్వాత దాన్ని తేల్చేశారు ఝాన్సీ షకలక శంకర్ నవ్వులు పండించడానికి విఫలయత్నం చేశారు ఇంతకుమించి ఎవరి గురించీ చెప్పుకోవడానికేం లేదు  సాంకేతికవర్గం   ‘కుందనపు బొమ్మ’కు రాఘవేంద్రరావు సమర్పకుడు కావడంతో ఏదో మొహమాటం కొద్దీ కీరవాణి ఈ సినిమాకు సంగీతాన్నందించినట్లున్నాడు ఎందుకంటే సినిమాలో ఎక్కడా కూడా ఆయన ముద్ర కనిపించదు ఈ సినిమాకు పని చేసింది కీరవాణేనా అనిపిస్తుంది పాటలు కానీ నేపథ్య సంగీతం కానీ పెద్దగా ఆకట్టుకోవు బాపు కోసం కెవిమహదేవన్ ఒకప్పుడు రికార్డు చేయించుకున్న ఓ పాటను రీమిక్స్ చేశారిందులో అది కొంచెం పర్వాలేదనిపిస్తుంది జాన్ ఛాయాగ్రహణం పర్వాలేదనిపిస్తుంది నిర్మాణ విలువలు గొప్పగా ఏమీ లేవు తక్కువ బడ్జెట్లో పరిమితమైన లొకేషన్లలో సినిమాను పూర్తి చేశారు దర్శకుడు వర ముళ్లపూడి గురించి చెప్పడానికేమీ లేదు అన్ని విభాగాల్లోనూ కన్సిస్టెన్సీ చూపించాడు ఎంత పేలవమైన కథను ఎంచుకున్నాడో అంతే పేలవంగా తెరకెక్కించాడు  చివరగా అమ్మో కుందనపు బొమ్మా  
__________________________
   ఆది (తరుణ్ శెట్టి) జాలీగా జీవితాన్ని గడిపేసే కుర్రాడు చదువులో పూర్ ఖాళీ దొరికితే ఫ్రెండ్స్ తో ఎంజాయ్ చేస్తూ గేమ్స్ ఆడుకుంటూ మందు కొడుతూ జీవితాన్ని గడిపేస్తుంటాడు అలాంటి వాడికి అతడి కాలేజ్ లోనే జూనియర్ అయిన ప్రియ (అవంతిక) పరిచయమవుతుంది ఆమెను రకరకాల ట్రిక్స్ ప్లే చేసి ప్రేమలో పడేస్తాడు ఆది కానీ ఆమె ప్రేమలో పడ్డాక నిజాలన్నీ చెప్పేస్తాడు అయినప్పటికీ ఆది అంటే ఇష్టపడుతుంది ప్రియ కొన్ని రోజులు వీళ్ల లవ్ స్టోరీ బాగానే సాగుతుంది కానీ తర్వాత ఇద్దరి మధ్య తేడాలొస్తాయి బాధ్యతా రాహిత్యంగా ఉండే ఆదితో గొడవపడి ఇద్దరం ఆరు నెలలు దూరంగా ఉందాం అని షరతు పెడుతుంది ప్రియ మరి ఈ ఆరు నెలల్లో ఏం జరిగింది ఆదిలో ఏమైనా మార్పు వచ్చిందా ఇద్దరూ ఒకరినొకరు అర్థం చేసుకుని మళ్లీ ఒక్కటయ్యారా లేదా అన్నది అన్నది మిగతా కథ   కథనం - విశ్లేషణ   ‘మీకు మీరే మాకు మేమే’లో ఓ సన్నివేశంలో హీరోయిన్ వచ్చి తన తండ్రితో తాను ప్రేమించిన అబ్బాయి గురించి చెబుతూ అతను సరిగా చదవడని సిగరెట్ తాగుతాడని మందు కొడతాడని కానీ అతనంటే తనకు చాలా ఇష్టమని అంటుంది ఆ కుర్రాడిని ఒకసారి తీసుకురా మాట్లాడదాం అంటాడు హీరోయిన్ తండ్రి కూతురు అలా చెప్పడమేంటి తండ్రి ఇలా బదులివ్వడమేంటి అనిపిస్తుంది ముందు కానీ కూతురు తనతో మాట్లాడి వెళ్లిపోతుంటే మళ్లీ ఆ తండ్రి ‘‘నువ్వెందుకు అలా చెప్పావో నాకు అర్థం కాలేదనుకున్నావా అన్ని చెడు విషయాలూ నువ్వే చెప్పేశావ్ కాబట్టి ఇక నేను ఏ కంప్లైట్ చేయడానికి ఉండదు అతడిలో ఏ చిన్న మంచి ఉన్నా నేను ఇంప్రెస్ అయిపోతాను అంతే కదా’’ అంటాడు హుస్సేన్ షా కిరణ్ కంటెంట్ ఉన్నవాడే అని చెప్పడానికి ఈ సన్నివేశం ఒక రుజువు ఐతే ఇలాంటి కొన్ని సన్నివేశాలు పడినంత మాత్రాన మంచి సినిమా తయారైపోదు ఓవరాల్ ఇంప్రెషన్ ఏంటన్నది ముఖ్యం ‘మీకు మీరే మాకు మేమే’ అక్కడక్కడా ఎంటర్టైన్ చేస్తుంది కానీ ఓవరాల్ గా మంచి ఇంప్రెషన్ మిగిల్చేంత బలమైన ఇంపాక్ట్ మాత్రం వేయదు  ‘ఉయ్యాల జంపాల’ తరహాలో సహజమైన పాత్రలతో సహజమైన సన్నివేశాలతో ఓ న్యూ ఏజ్ లవ్ స్టోరీని చెప్పాలని ప్రయత్నించాడు హుస్సేన్ షా సినిమాలో చెప్పుకోదగ్గ పాజిటివ్ హీరో అతడి ఫ్రెండు (కిరీటి) మధ్య వచ్చే కామెడీనే ‘ఉయ్యాల జంపాల’లో కొసమెరుపు లాంటి పెళ్లికొడుకు పాత్రలో వినోదాన్ని పంచిన కిరీటి ‘మీకు మీరే’లో ఫుల్ లెంగ్త్ రోల్ లో కనిపించిన ప్రతిసారీ నవ్వించే ప్రయత్నం చేశాడు అతడి పాత్రను దర్శకుడు తీర్చిదిద్దారు హీరోకు అతడికి కెమిస్ట్రీ బాగా కుదిరింది వీళ్లిద్దరి కాంబినేషన్లో వచ్చే సన్నివేశాలు బాగా ఎంటర్టైన్ చేస్తాయి కథతో సంబంధం లేకుండా వచ్చే కామెడీ సీన్స్ ఈ సినిమాకు పెద్ద ప్లస్ పాయింట్ లైటర్ వీన్లో సాగే కామెడీకి యూత్ ఆడియన్స్ బాగా కనెక్టయ్యే అవకాశముంది ఇందులోని పాత్రలు సన్నివేశాలు కాన్సెప్ట్ కూడా కంటెంపరీగా అనిపిస్తాయి  ఐతే అసలు కథను దర్శకుడు డీల్ చేసిన తీరే నిరాశ పరుస్తుంది కాన్సెప్ట్ బాగున్నప్పటికీ దాన్ని నరేట్ చేసిన తీరు సాదాసీదాగా అనిపిస్తుంది అక్కడక్కడా కొన్ని మంచి సన్నివేశాలు పడ్డా ఓవరాల్ గా అంత ఇంప్రెషన్ క్రియేట్ చేయలేకపోయింది అమ్మాయి-అబ్బాయి ప్రేమలో పడటం కొంత కాలం తర్వాత బోర్ కొట్టేయడం ఇగో సమస్యలు రావడం ఒకరికొకరు దూరం కావడం మళ్లీ ఒకరిని ఒకరు మిస్సవుతున్న ఫీలింగ్ తో దగ్గరవడం చెప్పాలనుకున్న పాయింట్ చాలా సింపుల్ ఐతే ఈ పాయింట్ చుట్టూ ఆసక్తికరమైన సన్నివేశాలు అల్లుకోవడంలో దర్శకుడు విజయవంతం కాలేదు  హీరోయిన్ హీరో ప్రేమలో పడటానికి ఆ తర్వాత ఇద్దరూ విడిపోవడానికి దారి తీసే సన్నివేశాలు కానీ చాలా మామూలుగా అనిపిస్తాయి ఈ మాత్రం దానికే లవ్వా ఆ మాత్రం దానికే బ్రేకప్పా అనిపిస్తుంది ఈ కాలం ప్రేమలు ఎలా ఉన్నప్పటికీ తెరమీద మరీ అంత సిల్లీగా లవ్ స్టోరీల్ని నడిపిస్తే చూసేవాళ్లకు అంతా సిల్లీగానే అనిపిస్తుంది ఇద్దరూ విడిపోయాక స్ట్రాంగ్ ఎమోషన్ అంటూ ఏమీ లేకుండా అల్లాటప్పాగా కథనాన్ని నడిపించేసి క్లైమాక్స్ రాగానే హీరోతో ఎమోషనల్ డైలాగులు చెప్పించేసి ఇద్దరూ కన్నీళ్లు పెట్టేసుకుని కౌగిలించేసుకుంటే సరిపోతుందా ప్రథమార్ధాన్ని సాధ్యమైనంత వరకు వినోదాత్మకంగా నడిపించిన దర్శకుడు అసలు కథను డీల్ చేయాల్సిన ద్వితీయార్ధంలో ట్రాక్ తప్పాడు ఈ కథను ఎమోషనల్ గా కనెక్ట్ చేయడంలో విఫలమయ్యాడు అర్థం లేని సన్నివేశాలతో సాగే ద్వితీయార్ధం సినిమా మీద ఇంప్రెషన్ ను క్రమంగా తగ్గించేస్తుంది  నటీనటులు   ‘మీకు మీరే మాకు మేమే’లో దాదాపుగా అందరూ కొత్తవాళ్లే నటించారు ఎవ్వరూ కూడా నటిస్తున్నట్లు కాకుండా నిజ జీవితంలో ఎలా ఉంటారో అలా బిహేవ్ చేసినట్లు కనిపిస్తుంది కొత్త కుర్రాడు తరుణ్ శెట్టి బావున్నాడు నటనతోనూ ఇంప్రెస్ చేశాడు ఐతే కొన్ని చోట్ల మరీ క్యాజువల్ గా నేచురల్ గా చేయడం వల్ల సన్నివేశాలు తేలిపోయాయి ‘మాయ’ ఫేమ్ అవంతిక రెండో సినిమాకు చాలా మారింది స్లిమ్ అయి అందంగా తయారైంది నటనలో కూడా మెరుగు పడింది అందర్లోకి ఎక్కువ ఆకట్టుకునేది కిరీటినే మంచి పాత్ర పడితే కమెడియన్ గా రాణించగలనని అతను చాటుకున్నాడు సినిమాకు పెద్ద ప్లస్ పాయింట్ అతడే జెన్నీ పర్వాలేదు హీరోయిన్ తండ్రి పాత్రలో చేసిన నటుడు ఆకట్టుకున్నాడు  సాంకేతికవర్గం   టెక్నీషియన్స్ దర్శకుడికి బాగానే సహకరించారు శ్రావణ్ పాటలు ప్రత్యేకంగా వినదగ్గవేమీ కావు కానీ సినిమాలో బాగానే ఇమిడిపోయాయి నేపథ్య సంగీతం కూడా పర్వాలేదు సూర్య వినయ్ ఛాయాగ్రహణం సినిమాకు పెద్ద ఎస్సెట్ చాలా మామూలు లొకేషనల్లో తక్కువ బడ్జెట్లో సినిమా తెరకెక్కినా ఆ ఫీలింగ్ ఏమీ కనిపించకుండా చేయగలిగింది అతడి కెమెరా పనితనం మాటలు పర్వాలేదు దర్శకుడు హుస్సేన్ షా కిరణ్ రచయితగా దర్శకుడిగా అక్కడక్కడా తన టాలెంట్ చూపించాడు కానీ స్ట్రాంగ్ ఇంప్రెషన్ వేయలేకపోయాడు ఎంచుకున్నది ఎలాంటి పాయింట్ అయినా దాన్ని బలంగానే చెప్పడానికే ప్రయత్నించాల్సింది ‘ఉయ్యాల జంపాల’నే తీసుకుంటే అది చాలా సరదాగానే సాగుతుంది కానీ అందులో ఎమోషన్ కూడా అంతే బలంగా ఉంటుంది ప్రేక్షకులు రెండు విషయాలకూ కనెక్టయ్యారు ‘మీకు మీరే’లో కామెడీ మాత్రం కొంత వరకు ఇంప్రెస్ చేసింది అంతకుమించి గుర్తుంచుకోవడానికేమీ ఉండదు  చివరగా కాసిన్ని నవ్వులు అంతకు మించేం లేదు  
__________________________
   రవి (సుమంత్ అశ్విన్) పోలీస్ కావాలని ఆశపడి చివరికి ఆర్టీసీ బస్సులో కండక్టర్ జాబ్ తెచ్చుకుంటాడు డ్రైవర్ శేషు (ప్రభాకర్)తో కలిసి రోజూ విజయనగరం నుంచి గవిటి అనే కొండ ప్రాంతానికి వెళ్లి వస్తుంటాడు గవిటి గ్రామస్థులతో వీళ్లిద్దరికీ మంచి అనుబంధం ఏర్పడుతుంది ఆ ఊరికే చెందిన కళ్యాణి (పూజా జవేరి)ని ప్రేమిస్తాడు రవి ఐతే వీళ్లిద్దరూ ఓసారి బస్సులో వస్తుండగా ఆ ఊరికి చెందిన మాస్టారు (నాజర్) కొడుకు అడ్డం పడి గాయాల పాలవుతాడు తర్వాత అతను చనిపోయినట్లు తెలుస్తుంది రవి-శేషులే యాక్సిడెంట్ చేసినట్లు బయటపడిపోవడంతో ఊర్లో వాళ్లంతా వాళ్లను కొట్టి పంపిస్తారు రవి జైలుకు వెళ్తాడు ఐతే నిజానికి మాస్టారి కొడుకు బస్సు ఢీకొట్టడం వల్ల చనిపోలేదని దీని వెనుక వేరే కుట్ర ఉందని తర్వాత తెలుస్తుంది ఆ కుట్ర ఏంటి దాన్ని రవి-శేషు ఎలా ఛేదించారు అన్నది మిగతా కథ  కథనం - విశ్లేషణ   ‘రైట్ రైట్’ మలయాళంలో ‘ఆర్డినరీ’ పేరుతో తెరకెక్కిన థ్రిల్లర్ సినిమాకు రీమేక్ మలయాళం నుంచి అరువు తెచ్చుకున్న థ్రిల్లర్ సినిమా అంటే ‘దృశ్యం’ స్థాయిలో ఊహించుకుంటాం కానీ ‘రైట్ రైట్’ దానికి దరిదాపుల్లో కూడా ఉండదు ‘రైట్ రైట్ ’ చూస్తున్నంత సేపూ ఇంత ‘ఆర్డినరీ’గా ఉన్న కథను ఎందుకు ఏరికోరి సుమంత్ అశ్విన్ రీమేక్ చేయాలనుకున్నాడు అన్న సందేహం కలుగుతుంది రెండు గంటల తక్కువ నిడివి ఉన్నా కూడా ఓ పెద్ద సినిమా చూసిన ఫీలింగ్ కలుగుతుందంటే ‘రైట్ రైట్’ కథనం ఎంత నెమ్మదిగా సాగుతుందో అర్థం చేసుకోవచ్చు  ‘రైట్ రైట్’ కథ 90ల్లో సాగేదేమీ కాదు కానీ ఇందులో కథనం మాత్రం 90ల నాటి సినిమాల్నే తలపిస్తుంది ఎంత మారుమూల పల్లెటూరు అయినా ఈ రోజుల్లో ఓ జిల్లా కేంద్రం నుంచి బస్సు ఉదయం బయల్దేరితే రాత్రికి అక్కడికి చేరడం మళ్లీ ఉదయం అక్కడ మొదలై రాత్రికి టౌనుకు రావడం పల్లెటూళ్ల నుంచి కూడా మొబైల్ ఫోన్ల ద్వారా వీడియో కాల్స్ మాట్లాడేస్తున్న రోజుల్లో ప్రధాన పాత్రల మధ్య ఉత్తరాల ద్వారా కమ్యూనికేషన్ సాగుతున్నట్లు చూపించడం ఓ వ్యక్తి కలకత్తాలో ఉంటూ కూడా ఏడాదికి ఒక్కసారి మాత్రమే ఇంటికి రావడం కుటుంబ సభ్యులతో అతడికి సరైన కమ్యూనికేషనే లేకపోవడం ఇవన్నీ చూస్తుంటే 20-30 ఏళ్ల ముందు సినిమాలే గుర్తుకొస్తాయి మరి  పాత్రల పరిచయం దగ్గర్నుంచి అన్నీ చాలా నెమ్మదిగా సాగే ‘రైట్ రైట్’లో కథనం ఊపందుకోవడానికి చాలా సమయం పడుతుంది పల్లెటూరి అందాల నేపథ్యంలో వచ్చే కొన్ని సన్నివేశాలు ఆహ్లాదం పంచినా ప్రథమార్ధంలో అసలు కథంటూ ఏమీ నడవదు ఇంటర్వెల్ దగ్గర వచ్చే మలుపు ఆసక్తి రేకెత్తించినా ద్వితీయార్ధంలో చిక్కుముడిని విప్పే విషయంలో ఉత్కంఠ ఏమీ లేదు ఇంటర్వెల్ తర్వాతి నుంచి మిస్టరీని ఛేదించే క్రమంలో కథనం సాగుతుందని ఆశిస్తాం కానీ అలా ఏమీ జరగదు  ముందు హీరో అసలు విషయాన్ని కప్పిపుచ్చడానికి ప్రయత్నించడం ఆ తర్వాత అది అనుకోకుండా బయటపడటం తర్వాత అతను జైలుకెళ్లడం ఇలాంటి నత్తనడకన సాగే డ్రామాతోనే పుణ్యకాలం గడిచిపోతుంది ఇంకో పావుగంటలో ఉండగా అసలు విషయం బయటపడుతుంది ఐతే తెలుగు సినిమాల్లో ట్విస్టులనేవి ఇప్పుడు చిన్న విషయం అయిపోయాయి దీన్ని మించి ట్విస్టులెన్నో చూశారు జనాలు కాబట్టి అప్పటిదాకా ఉన్న నీరసమంతా పోగొట్టేసేంత బలం ఈ ట్విస్టుకు కానీ క్లైమాక్స్ కు కానీ లేకపోయింది నరేషన్ అంతా పాత సినిమాల తరహాలోనే సాగడం ‘రైట్ రైట్’కు ఉన్న పెద్ద మైనస్ పాయింట్ ఛాయాగ్రహణం ఒకట్రెండు పాటలు కొన్ని కామెడీ సీన్స్ పతాక సన్నివేశం సినిమాకు కొంచెం బలంగా నిలిచినా ఓవరాల్ గా మాత్రం నిరాశ తప్పదు  నటీనటులు   ‘రైట్ రైట్’కు నటీనటులు బలంగా నిలిచారు సుమంత్ అశ్విన్ నటుడిగా మరోసారి తన ప్రతిభ చూపించాడు పాత్రకు తగ్గట్లుగా నటించాడు ఎమోషనల్ సీన్స్ లో పరిణతితో నటించాడు ప్రభాకర్ కూడా బాగా నటించాడు అతడి బాడీ లాంగ్వేజ్ డిక్షన్ శేషు పాత్రకు ప్లస్ అయ్యాయి విలన్ పాత్రలో తమిళ నటుడు విలన్ మాస్టారిగా నాజర్ కీలకమైన పాత్రలో పావని బాగా నటించారు ఐతే హీరోయిన్ పూజా జవేరి మాత్రం సినిమాకు పెద్ద మైనస్ అయింది సుమంత్ అశ్విన్ పక్కన ఆమె అస్సలు సూటవ్వలేదు అందం అభినయం రెండింట్లోనూ ఆమె నిరాశ పరిచింది  సాంకేతికవర్గం   టెక్నీషియన్స్ మంచి ఔట్ పుటే ఇచ్చారు జెబి పాటల్లో టైటిల్ సాంగ్ తో పాటు వేల వేల కన్నుల్లోన కూడా బాగుంది నేపథ్య సంగీతం పర్వాలేదు శేఖర్ విజోసెఫ్ ఛాయాగ్రహణం సినిమాకు ప్రధానమైన ప్లస్ పాయింట్ పల్లెటూరి వాతావరణాన్ని అందంగా ప్రెజెంట్ చేశాడు డార్లింగ్ స్వామి డైలాగుల్లో పెద్ద మెరుపులేం లేవు నిర్మాణ విలువలు పర్వాలేదు కొత్త దర్శకుడు మను తొలి ప్రయత్నంలో ఏ ముద్రా వేయలేకపోయాడు రీమేక్ కథను ఎంచుకున్న అతడు తెలుగు నేటివిటీకి తగ్గట్లుగా మార్పులు చేసి కథను కొంచెం ట్రెండీగా ఉత్కంఠభరితంగా మార్చేందుకు ప్రయత్నించాల్సింది ఈ తరం సినిమాలకు తగ్గ వేగం అతను చూపించలేకపోయాడు ఉన్నదున్నట్లు దించేయడానికి ప్రయత్నించడంతో ఔట్ డేటెడ్ సినిమాలా తయారైంది ‘రైట్ రైట్’  చివరగా రైట్ రైట్ ఈ జర్నీ మరీ స్లో గురూ  
__________________________
   శ్రీపాద శ్రీనివాసరావు ఉరఫ్ శ్రీశ్రీ (కృష్ణ) విశాఖపట్నంలో పేరుమోసిన లా ప్రొఫెసర్ ఓ టీవీ ఛానెల్లో ప్రోగ్రాం డైరెక్టర్ గా పని చేసే శ్రీశ్రీ కూతురు శ్వేత ఓ గిరిజన ప్రాంతాన్ని కాలుష్యంలో ముంచెత్తుతూ అక్కడి జనాల ప్రాణాలతో ఆడుకుంటున్న జేకే ఇండస్ట్రీస్ అనే సంస్థకు వ్యతిరేకంగా ఓ డాక్యుమెంటరీ రూపొందిస్తుంది దీంతో ఆ ఇండస్ట్రీ అధినేత కొడుకు ఇంకో ఇద్దరు కుర్రాళ్లు కలిసి ఆమెను తన ఆఫీస్ లోనే దారుణంగా చంపేస్తారు ఆ సందర్భంలో ఏం చేయలేక నిస్సహాయుడిగా మారిపోయిన శ్రీశ్రీ తన కూతుర్ని చంపిన వాళ్ల మీద కోర్టులో పోరాటం మొదలుపెడతాడు కానీ అక్కడ ఆయనకు న్యాయం జరగదు కోర్టులో ఓడిపోయిన శ్రీశ్రీ తన కూతుర్ని చంపిన వాళ్లపై ఎలా పగ తీర్చుకున్నాడన్నది మిగతా కథ  కథనం - విశ్లేషణ   సూపర్ స్టార్ హీరోగా నటించిన చివరి సినిమా ఏదంటే ఆయన వీరాభిమానులు కూడా సమాధానం చెప్పలేరేమో పోనీ ఆయన హీరోగా నటించిన చివరి హిట్ మూవీ ఏదన్నా కూడా తడుముకోవాల్సిందే తన కెరీర్ చివర్లో చెత్త చెత్త సినిమాలు చేసి తనకున్న క్రేజ్ పూర్తిగా పోగొట్టుకున్నాడు సూపర్ స్టార్ ఇలా కెరీర్ ముగించడం ఇష్టం లేక చివరగా ఇంకో గుర్తుండిపోయే సినిమా ఏదైనా చేసి సినిమాల నుంచి పూర్తిగా రిటైరవ్వాలని కృష్ణ నిర్ణయించుకున్నారు కాబోలు మహేష్ బాబు వాయిస్ ఓవర్ చెప్పడం సుధీర్ బాబు క్యామియో రోల్ చేయడం విజయనిర్మల-నరేష్ ముఖ్యమైన పాత్రలు చేయడం ఇదంతా చూస్తే సూపర్ స్టార్ ఫ్యామిలీ ‘శ్రీ శ్రీ’ ఓ మధుర జ్నాపకంగా మలుచుకోవాలని భావించినట్లుంది కానీ దురదృష్ణవశాత్తూ ‘శ్రీ శ్రీ’ అలా గుర్తుంచుకోదగ్గ సినిమా కాలేకపోయింది సూపర్ స్టార్ ను మళ్లీ తెరమీద చూసుకుని మురిసిపోదాం అనుకునే వీరాభిమానులకు సంతోషాన్నిస్తే ఇవ్వొచ్చు కానీ సగటు ప్రేక్షకుడికి మాత్రం ‘శ్రీ శ్రీ’తో కష్టమే  శ్రీ శ్రీ అనే టైటిల్ చూసి సూపర్ స్టార్ ను సరికొత్త గెటప్ లో చూసి ‘‘రివెంజ్ నెవర్ గెట్స్ ఓల్డ్’’ అంటూ ఈ సినిమా గురించి చేసిన ప్రచారం చూసి సినిమా ఏమైనా కొత్తగా ఉంటుందేమో అని భ్రమలు పెట్టుకుని ఉంటే సినిమా మొదలైన పావు గంటకే అవి తొలగిపోతాయి ముప్పలనేని శివ 90ల నాటి దర్శకుడైనా నరేషన్ విషయంలో ఇంకా వెనక్కి వెళ్లిపోయాడు 70లు 80ల్లో కోర్టుల్లో వాదోపవాదాల నేపథ్యంలో సన్నివేశాలు తీయడంపై మహా క్రేజ్ ఉండేది అప్పటికి ఆ సన్నివేశాలు రసవత్తరంగా అనిపించాయి కానీ ఇప్పుడైతే సిల్లీగా అనిపిస్తాయి ఐతే ‘శ్రీ శ్రీ’లో సుదీర్ఘంగా సాగే కోర్టు సన్నివేశాలు అప్పటి సినిమాల్నే తలపిస్తాయి  విలన్లంతా గ్యాలరీలో కూర్చుని కన్నింగ్ నవ్వులు నవ్వుతుంటే వాళ్ల తరఫు లాయర్ సాక్షుల్ని ఒక్కొక్కరిగా ప్రవేశపెట్టి వాళ్లని తికమకపెట్టి కేసు నీరుగారిపోయేలా చేస్తుంటే జడ్జి ఒక్కో పాయింట్ నోట్ చేసుకోవడం మధ్యలో అవతలి లాయర్ ‘ఐ అబ్జక్షన్ యువరానర్’ అంటూ అభ్యంతరం చెప్పడం దానికి విలన్ల లాయర్ ఏదో సమాధానం చెప్పడం జడ్జీ ‘అబ్జక్షన్ ఓవర్ రూల్డ్’ అనడం చివరికి కేసు వీగిపోయి విలన్లు జబ్బలు చరుచుకోవడం  హీరో నిట్టూర్పుతో బోను దిగడం ఇలా ఓ పద్ధతి ప్రకారం సాగుతుంది ‘శ్రీ శ్రీ’లో వ్యవహారం  ఇక హీరో విలన్ గ్యాంగులో ఒక్కొక్కర్ని చంపుకుంటూ పోవడంలో ఏమైనా సస్పెన్స్ ఉందా అంటే అదేం లేదు ఈ సీక్వెన్స్ అంతా కూడా చాలా ప్లెయిన్ గా సాగిపోతుంది హీరో హత్యలు చేయడం మొదలుపెట్టాక సాగే పోలీసు ‘విచారణ’ తంతు చూస్తే మనం ఓ అర శతాబ్దమైనా వెనక్కి వెళ్లిపోయామేమో అనిపిస్తుంది ఒక హత్య జరగ్గానే ఓ పోలీస్ ఇది అండర్ వరల్డ్ పనేమో సార్ అనడం దానికి ఏసీపీ ‘నో ఇది ప్రి పాన్డ్ మర్డర్ హంతకువడెవరో కానీ పక్కాగా ప్లాన్ చేసి చంపాడు’ అంటూ స్టీరియో టైపు డైలాగులు చెబుతుంటే అప్పటికే ఫ్రస్టేట్ అవడం మానేసి సినిమాను ఇంకో రకంగా ఎంజాయ్ చేయడం మొదలుపెట్టేసి ఉంటాం  కృష్ణకు మేకప్ అయితే బాగానే వేశారు కానీ ఆయన ఈ వయసులో ఉత్సాహంగా నటించడానికి మాత్రం ఓపిక మాత్రం లేకపోయింది చాలా డల్ గా కదులుతూ నీరసంగా మాట్లాడుతున్న కృష్ణను చూసి ఆయన వీరాభిమానులు కూడా ఏమాత్రం ఎంజాయ్ చేస్తారో అనిపిస్తుంది ఐతే వాళ్లకు ఆ మాత్రం ఆనందం మిగల్చకుండా ద్వితీయార్దంలో చాలా వరకు ఆయన పాత్రను కనిపించకుండా చేసేసి కూతురు చనిపోవడానికి ముందు ఆమె ఎంతో సాహసంతో చేసిన డాక్యుమెంటరీకి సంబంధించి ‘సుత్తి’ ఫ్లాష్ బ్యాక్ తో విసిగించాడు దర్శకుడు ఆఖర్లో మహేష్ బాబు వాయిస్ వినిపిస్తారు క్యామియో రోల్ లో సుధీర్ బాబును చూపిస్తారు చివరిదాకా థియేటర్లో కూర్చుకున్నందుకు ప్రేక్షకులకు అవి బహుమతులుగా భావించాలేమో అసలు విషయం బాగుంటే ఇలాంటివి అదనపు ఆకర్షణలు అవుతాయి కానీ శ్రీశ్రీలో అదే లేదు కాబట్టి ఇక ఈ ఆకర్షణల గురించి చెప్పుకోవడానికేమీ లేదు  నటీనటులు   పైనే చెప్పుకున్నట్లు కృష్ణ గెటప్ మాత్రమే బాగుంది 90ల్లో కంటే కూడా ఈ సినిమాలో బాగా కనిపించారు ఆయనకీ పాత్ర కూడా కొత్తగానే అనిపిస్తుంది ఐతే నటన పరంగా చెప్పడానికి ఏమీ లేదు కేవలం ఆయన తెరమీద కనిపించారు అంతే అని చెప్పాలి విజయనిర్మల పర్వాలేదు నరేష్ కాంబినేషన్లో వచ్చే సన్నివేశంలో బాగా చేశారు సాయికుమార్ అవసరానికి మించి ఆవేశంగా నటించాడు కృష్ణ కూతురిగా నటించిన అమ్మాయి ఓవరాక్షన్ చేసింది నరేష్ నటన కూడా ఆకట్టుకోలేదు అందుకు పేలవమైన తన పాత్రే ప్రధాన కారణం అందర్లోకి విలన్లుగా చేసిన పోసాని మురళీ శర్మ పర్వాలేదు  సాంకేతిక వర్గం   టెక్నికల్ గా ‘శ్రీ శ్రీ’ చాలా వీక్ ఈఎస్ మూర్తి సంగీతం సతీష్ ముత్యాల ఛాయాగ్రహణం సినిమా స్థాయికి తగ్గట్లే ఉన్నాయి సినిమా ఆరంభంలో వచ్చే పాట ఎప్పుడు అయిపోతుందా అన్నట్లుంటుంది నేపథ్య సంగీతం చాలా ‘పాత’గా అనిపిస్తుంది ప్రొడక్షన్ వాల్యూస్ గురించి చెప్పడానికేమీ లేదు ఏదో అలా చుట్టేద్దామన్నట్లే ఉన్నాయి చాలా సన్నివేశాలు డైలాగులు చాలా డ్రమటిగ్గా ఉన్నాయి ముప్పలనేని శివ దర్శకత్వం గురించి మాట్లాడ్డానికేమీ లేదు ఆయన ఔట్ డేట్ అయిపోయాడు అనడానికి ‘శ్రీ శ్రీ’ సినిమా బెస్ట్ ఎగ్జాంపుల్  చివరగా శ్రీ శ్రీ ఓల్డ్ వైన్ ఇన్ ద ఓల్డ్ బాటిల్  
__________________________
   చిన్నప్పట్నుంచి ఆడవాసనే ఎరగకుండా పెరిగిన ప్రభు (కోలా బాలకృష్ణ) అందమైన ఓ అమ్మాయిని గర్ల్ ఫ్రెండ్ గా చేసుకోవాలని ఆశపడుతుంటాడు మరోవైపు ఓ అబ్బాయితో బ్రేకప్ అయిన మనోజ (వామికా గబ్బి) పెళ్లి అంటేనే ఏహ్య భావంతో ఉంటుంది ఐతే క్యాన్సర్ తో బాధపడుతున్న తన తల్లి కోరిక మేరకు తప్పనిసరి పరిస్థితుల్లో ప్రభును పెళ్లి చేసుకుంటుంది మనోజ కానీ అతడితో కాపురం మాత్రం చేయదు ప్రభు ముందు ఆమెతో అసభ్యంగా ప్రవర్తించి తర్వాత ఆమెకు నెమ్మదిగా దగ్గరయ్యే ప్రయత్నం చేస్తాడు మనోజ మనసు మారుతున్న సమయంలో ఓ రాత్రి తాగిన మైకంలో ఆమె ఇష్టానికి వ్యతిరేకంగా రేప్ చేస్తాడు ప్రభు అప్పుడు మనోజ ఏం చేసింది వీళ్ల బంధం ఎక్కడిదాకా వెళ్లింది అన్నది మిగతా కథ  కథనం-విశ్లేషణ   సౌత్ ఇండియాలో ప్రేక్షకులపై బలమైన ముద్ర వేసిన దర్శకుల్లో శ్రీరాఘవ ఒకడు అతడి సినిమాలు అదో రకం సినిమాలు హిట్టయినా ఫ్లాపైనా అతడి సినిమాలు వేసే ఇంపాక్ట్ అన్నది మామూలుగా ఉండదు కొన్ని రోజులు నెలలు సంవత్సరాల పాటు కూడా అతడి సినిమాల ప్రభావం ఉంటుంది కాదల్ కొండేన్ (తెలుగులో నేను) 7/జి బృందావన కాలనీ లాంటి సినిమాలు అందుకు ఉదాహరణ శ్రీరాఘవ కథతో అతడి భార్య తెరకెక్కించిన ‘నన్ను వదిలి నీవు పోలేవులే’ సైతం శ్రీరాఘవ ముద్ర స్పష్టంగా కనిపించే సినిమా 7/జి తరహాలోనే అలాంటి పాత్రలతోనే సాగే ఈ సినిమా కూడా ప్రేక్షకులపై కొంత వరకు ఇంపాక్ట్ చూపిస్తుంది ‘7/జి’ ఏమాత్రం పొంతన లేని ఇద్దరు వ్యక్తుల మధ్య ప్రేమ పుట్టే నేపథ్యంలో సాగితే ‘నన్ను వదిలి’ మూవీ విరుద్ధ స్వభావాలున్న ఇద్దరు వ్యక్తులకు అనుకోని పరిస్థితుల్లో పెళ్లి అయ్యాక వాళ్ల మధ్య ఎలాంటి పరిణామాలు చోటు చేసుకున్నాయో చూపెడుతుంది ఇందులోని లీడ్ క్యారెక్టర్స్ తో ప్రేక్షకులు బాగానే కనెక్టవుతారు  సామాన్య జనానికి పట్టని అవార్డు సినిమాలకు మాత్రం సూటవుతుంది అనిపించే కథాంశంతో ఈ సినిమాను తీయడం ఒక రకంగా పెద్ద సాహసమే ఇది హార్డ్ హిట్టింగ్ బోల్డ్ కాన్సెప్ట్ ఆ కాన్సెప్ట్ ని చాలా వరకు ప్రభావవంతంగా చెప్పే ప్రయత్నం చేశారు శ్రీరాఘవ స్టోరీ స్క్రీన్ ప్లే రెంటికీ మంచి మార్కులు పడతాయి ఈ విషయంలో సందేహం లేదు టిపికల్ శ్రీరాఘవ స్టయిల్లో సాగే కథనం చాలా వరకు ప్రేక్షకుల్నిఎంగేజ్ చేస్తుంది హీరో హీరోయిన్ల పాత్రలే సినిమాకు ప్రధాన ఆకర్షణ ఆ పాత్రల్ని బాగా తీర్చిదిద్దాడు శ్రీరాఘవ విరుద్ధ స్వభావాలున్న ఆ పాత్రలు పెళ్లి చేసుకుని ఒకచోటికి రావడంతో ఇద్దరి మధ్య వచ్చే సన్నివేశాలు ఆసక్తి రేపుతాయి మొదట్లో ఘర్షణ ఆ తర్వాత బాండింగ్ నేపథ్యంలో కథనం బాగానే సాగిపోతుంది హార్డ్ హిట్టింగ్ గా అనిపించే ఇంటర్వెల్ ముందు సన్నివేశాన్ని చాలా సహజంగా తెరకెక్కించింది గీతాంజలి ఐతే ద్వితీయార్ధానికి వచ్చేసరికి ఆమె పట్టు కోల్పోయింది ప్రథమార్ధం వరకు కనిపించే శ్రీరాఘవ ముద్ర రెండో అర్ధంలో మిస్సయింది హీరో హీరోయిన్లు విడిపోవడం మళ్లీ కలవడం అన్నది చాలా సినిమాల్లో చూశాం ఐతే ఈ కలిసే ముందు నడిచే వ్యవహారం శ్రీరాఘవ స్టయిల్లో వెరైటీగా ఉంటుందని ఆశిస్తాం కానీ అంత ప్రత్యేకంగా ఏమీ ఉండదా ఎపిసోడ్ అన్ని సినిమాల్లో లాగే రొటీన్ గా బండి లాగించేశారు  ‘నన్ను వదిలి’ చూస్తుంటే కొన్నిసార్లు ఒక గొప్ప సబ్జెక్టుని ఉన్నత ప్రమాణాలతో డీల్ చేస్తున్న ఫీలింగ్ కలుగుతుంది అదే సమయంలో కొన్ని చోట్ల చీప్ అన్న అభిప్రాయం కూడా కలుగుతుంది తన భార్య ఆమె మాజీ బాయ్ ఫ్రెండ్ ఇంటికి వెళ్లినపుడు హీరోలో చెలరేగే అనుమానపు జ్వాలకు సంబంధించిన సన్నివేశం ఇందుకు సరైన ఉదాహరణ తన భార్య వేరొకరితో శృంగారంలో పాల్గొంటోందేమో అని భర్తలో అనుమానం ఉన్నపుడు ఆ ఫీలింగుని కేవలం అతడి హావభావాల ద్వారా కూడా చూపించొచ్చు కానీ అతడి ఊహల్లో ఉన్న అతడి భార్య సెక్స్ ఎక్స్ ప్రెషన్లను సైతం రీలు వేసి మనకు చూపించాల్సిన పని లేదు ఈ సన్నివేశం అప్పటిదాకా ఓ మెచ్యూర్డ్ మూవీ చూస్తున్నట్లుగా ఉన్న ఫీలింగ్ మొత్తం పోగొట్టేస్తుంది ఓ మహిళా దర్శకురాలి సినిమాలో ఇదేంటన్న అభిప్రాయం కూడా కలుగుతుంది  ఇక చాలా వరకు రియలిస్టిగ్గా సాగే ఈ సినిమాలో అక్కడక్కడా డ్రమటిగ్గా అనిపించే అనిపించే సన్నివేశాలు ముఖ్యంగా క్లైమాక్స్ సినిమా స్థాయిని బాగా తగ్గించేస్తాయి భార్యాభర్తలైన హీరో హీరోయిన్లిద్దరూ డిన్నర్ కు వెళ్లినపుడు ఒకేసారి ఒకరి తర్వాత ఒకరుగా ముగ్గురు మాజీ బాయ్ ఫ్రెండ్స్ వచ్చి భార్యను పలకరించడం అన్నది అతి కాక మరేంటి ద్వితీయార్ధంలో కూడా ఇలాంటి అసహజ సన్నివేశాలు కొన్ని ఉన్నాయి క్లైమాక్స్ లో అయితే మెలోడ్రామా మరీ ఎక్కువైపోయింది హీరో హీరోయిన్లిద్దరూ ఏ ఇబ్బందీ లేకుండా కలిసిపోవడానికి అక్కడ ఏ ఇబ్బందీ లేకున్నా ఏదో బలమైన ఇంపాక్ట్ ఉండాల్సిందే అన్నట్లు హీరో కత్తితో పొడుచుకునే సన్నివేశం పెట్టడం టూమచ్ డ్రమటిగ్గా అనిపిస్తుంది ‘7/జి బృందావన కాలనీ’ తరహాలో ప్రేక్షకుల్ని ఎమోషనల్ గా టచ్ చేయాలన్న ఉద్దేశంతో పెట్టిన ఈ సన్నివేశం తేలిపోయింది శ్రీరాఘవ అయితే ఇదే కంటెంట్ తో క్లైమాక్స్ ను మరింత ఎఫెక్టివ్ గా తీయగలిగాడేమో కానీ అతడి భార్య మాత్రం క్లైమాక్స్ ను సరిగా డీల్ చేయలేకపోయింది ఐతే లైటర్ నోట్ లో ముగించిన తీరు మాత్రం ఆకట్టుకుంటుంది ఓవరాల్ గా చూస్తే ఓ మంచి కాన్సెప్ట్ ను గీతాంజలి అనుకున్నంత ఎఫెక్టివ్ గా ప్రెజెంట్ చేయలేకపోయిందన్న ఫీలింగ్ కలిగిస్తుంది  నటీనటులు   కోలా బాలకృష్ణను చూస్తే ‘7/జి’లో రవికృష్ణను చూస్తున్నట్లే అనిపిస్తుంది పాత్రతో పాటు నటన విషయంలోనూ పోలికలు కనిపిస్తాయి 7/జికి కొనసాగింపులా ఉన్న పాత్ర కాబట్టి రవికృష్ణను బాలకృష్ణ అనుకరిస్తున్నట్లుగా అనిపిస్తుంది కానీ అతను బాగా నటించాడనడంలో సందేహం లేదు పాత్రకు సరిపోవడంలోనే అతను సగం విజయం సాధించాడు నటన పరంగా ఎక్కడా ఇబ్బంది పడలేదు కోర్టు సీన్లో అతడి నటన సూపర్బ్ అనిపిస్తుంది వామికా గబ్బి అద్భుతంగా నటించింది ‘భలే మంచి రోజు’లో మామూలు పాత్రలోనే చక్కగా నటించిన వామిక మనోజ పాత్రలో ఒదిగిపోయింది హీరోయిన్లకు ఇంత ఇంటెన్సిటీ ఉన్న బలమైన పాత్రలు దొరకడం అరుదు ఐతే ఇలాంటి క్యారెక్టర్ చేయడం అందరి వల్లా కూడా కాదు ఐతే వామిక చక్కటి నటనతో ప్రేక్షకులపై బలమైన ముద్ర వేసింది మిగతా నటీనటులందరూ కూడా బాగానే చేశారు  సాంకేతిక వర్గం   ఈ సినిమాకు టెక్నీషియన్లు దాదాపుగా కొత్త వాళ్లే పని చేశారు ఐతే ఔట్ పుట్ బాగుంది శ్రీరాఘవ సినిమాలకు తగ్గ స్టయిల్లో మ్యూజిక్ డైరెక్టర్ అమృత్ ఛాయాగ్రాహకుడు శ్రీధర్ తమ పనితనం చూపించారు అమృత్ బ్యాగ్రౌండ్ స్కోర్ సినిమాకు ప్రధాన ఆకర్షణ శ్రీధర్ టిపికల్ శ్రీరాఘవ సినిమాల తరహా ఛాయాగ్రహణం అందించాడు నిర్మాణ విలువలు బాగున్నాయి కృష్ణతేజ మాటలు ఓకే దర్శకత్వ పరంగా గీతాంజలి ముద్రంటూ ఏమీ లేదు చాలా వరకు సినిమాలో శ్రీరాఘవ ముద్ర కనిపిస్తుంది సినిమాలో మెలోడ్రామా ఎక్కువైన చోటే ఇది శ్రీరాఘవ సినిమా కాదు అన్న ఫీలింగ్ కలుగుతుంది  చివరగా బోల్డ్ బట్ నాట్ దట్ మచ్ బ్యూటిఫుల్  
__________________________
  నరసింహా(ఆనంద్ బచ్చు) రవి (రాజ్ బాలా) దుర్గ(లౌక్య) లిల్లీ(రాధికా) నలుగురు కలిసి ‘వైట్ టైగర్స్ సొసైటీ’ అనే ఓ సంస్థను స్థాపించి సిటీలో అమ్మాయిలను కిడ్నాప్ చేసి లైంగికంగా వేధించే ఆకతాయలను పట్టుకుని చిత్ర విచిత్రమైన శిక్షలు విధిస్తూ వుంటారు రాత్రి వేళల్లో ఉద్యోగాలు చేసే మహిళలను టార్గెట్ గా చేస్తున్న కొంత మంది కిడ్నాపర్లను పట్టుకొని తమదైనశైలిలో శిక్షలు విధిస్తోంటోంది ఈ నలుగురి బృందం అయితే ఓ కరుడు గట్టిన టీమ్ మాత్రం వీరి కంట పడకుండా తప్పించుకుని తిరుగుతూ మహిళలను కిడ్నాప్ చేస్తూ వుంటుంది వారిని పట్టుకోవడానికి ఈ టీమ్ శత విధాలా ట్రై చేస్తూ వుంటుంది రాత్రి ఏడు గంటల నుంచి తెల్లవారు జామున 4 వరకు జరిగే ఈ స్టోరీలో ఆ కిడ్నాపర్లు ఎవరికోసం అమ్మాయిలను కిడ్నాప్ చేస్తున్నారు ఆ కిడ్నాపర్ల ముఠాను వైట్ టైగర్స్ సొసైటీ పట్టుకుందా చివరకు వారిని ఏం చేశారనేదే మిగతా కథ   కథనం-విశ్లేషణ   మెట్రో పాలిటన్ నగరాల్లో విమెన్ ట్రాఫికింగ్ ఎలా వుంటుందో నిత్యం మన చుట్టూ జరుగుతున్న సంఘటనలే నిదర్శనం లేట్ నైట్ ఆఫీసుకెళ్లొచ్చే అమ్మాయిలకు తగిన రక్షణ అనేదే కరువు అలాంటి అమ్మాయిలను రక్షించడానికి ప్రభుత్వాలు పోలీసు వ్యవస్థ ఎన్ని చర్యలు తీసుకుంటున్నా నిత్యం ఏదో ఒక చోట కిడ్నాపులు అత్యాచారాలు జరుగుతూనే వుంటాయి అమ్మాయిలను కిడ్నాప్ చేయడం వారిని లైంగికంగా వాడుకుని హత్య చేయడం లాంటి సంఘటనలు హైదరాబాద్ లాంటి పెద్ద నగరాల్లో సంచలనం రేపుతుంటాయి ఇలాంటి సంఘటనలు చూసినప్పుడల్లా వీటికి అడ్డుకట్ట వేసే వారే లేరా అసలు పోలీసులు ఏం చేస్తున్నారంటూ కాసేపు కోప్పడటం తప్ప ఏమీ చేయలేని నిస్సాహాయ స్థితి అలాంటి వారి పని పట్టడానికే ఈ సినిమాలో ‘వైట్ టైగర్స్ సొసైటీ’ కింద ఓ నలుగురు వ్యక్తులు పనిచేస్తూ కీచకుల పని పడుతుంటారు   అయితే వీరు వేసే శిక్షలు కొంత కఠినంగా వున్నా వాటిని చూపించిన విధానం కాస్త కటువుగా వున్నా గతంలో మనం చూసిన సంఘటనలు గుర్తొస్తే అలాంటి వారికి తగిన శాస్తే జరగాలిలే అనుకుంటాం ఈ చిత్ర దర్శకుడు ఈ సినిమా తీయడానికి ఎంచుకున్న స్టోరీ లైనే సినిమాకు ప్రధాన బలం ప్రస్తుతం సమాజాన్ని కుదిపేస్తోన్న అత్యాచారాలపై ఓ టీమ్ చేసే పోరాటంతో కథ చెప్పాలన్న ప్రయత్నం అభినందనీయం ఇక ఆ కథను ఒకేరాత్రిలో జరిగే వివిధ సంఘటనలతో చెప్పడం కూడా బాగుంది అత్యాచారాలకు పాల్పడేవారికి వేసే శిక్షలు కొంత ఇబ్బంది కరంగా వున్నా కమర్షియల్ చిత్రాలు చూసి ఇష్టపడే వారికి నచ్చుతుంది   అయితే కథలో ఒక పాయింట్ చుట్టూనే పాత్రలన్నీ తిరుగడం వల్ల సినిమా కొంత ఫ్లాట్ గా నడుస్తున్నట్టనిపిస్తుంది అమ్మాయిలను కిడ్నాప్ చేస్తున్న ముఠా ఫాం హౌస్ లో వున్న ఓ వ్యక్తికి సరఫరా చేస్తోందనే విషయాన్ని క్లైమాక్స్ లో తేల్చేశారు మరింత డెప్త్ గా క్లైమాక్స్ వుండివుంటే ప్రేక్షకులు మరింత థ్రిల్ కు గురయ్యే వారు ఈ చిత్రంలో కొంత పేరున్న నటులు నటించి వుంటే బాగుండేది క్రైమ్ థ్రిల్లర్ స్టోరీలను ఎంత తక్కవ టైంలో ముగిస్తే అంత మంచిదని భావించి కేవలం ఒకటిన్నర గంటలోనే సినిమాకు శుభం కార్డు వేసేయడం బాగుంది క్రైం థ్రిల్లర్ మూవీలను చూసి ఎంజాయ్ చేసే ఓ సెక్షన్ ఆఫ్ పీపుల్ కి ఈ సినిమా నచ్చుతుంది(పెద్దలకు మాత్రమే)  నటీనటులు  ఆనంద్ బచ్చు-రాజ్ బాలా-లౌక్య-రాధిక నలుగురు కొత్తవారే ఆనంద్ బచ్చు టీమ్ ను లీడ్ చేసే పాత్రలో బాగా ఒదిగిపోయాడు అతనికి సహాయకుడిగా రాజ్ బాలా నటించారు ఇది కేవలం ఇన్వెస్టిగేషన్ క్రైం థ్రిల్లర్ కాబట్టి ఎలాంటి నటనా అనుభవం లేకున్నా మఫ్టీలో వున్న పోలీసు పాత్రల్లో చక్కగా నటించారు అలాగే లౌక్య రాధిక పాత్రలు కూడా బాగా తీర్చి దిద్దారు కిడ్నాప్ చేసే ముఠాలను కనిపెట్టడంలో వీరిదే కీలక పాత్రలు కావడంతో రౌడీల చేతుల్లో పడినప్పుడు వారిని ఎదుర్కొనే తీరు చాలా ఎగ్జైటింగ్ గా వుంటుంది వీరికి సహాయం చేసే పోలీసు కమిషనర్ పాత్ర కూడా పర్వాలేదు అమ్మాయిలను కిడ్నాప్ చేయించి లైంగికంగా వేధించే వృద్దుని పాత్ర క్లైమాక్స్ లో మాత్రమే కనిపిస్తుంది అయితే ఆ పాత్రను కేవలం ఒక్కసీనుకే పరిమితం చేయడంతో తేలిపోయింది  సాంకేతిక వర్గం  ఈ చిత్రానికి దర్శకుడే నిర్మాత కూడా అన్నీ తానై సినిమాను తెరకెక్కించాడు అయితే వెల్ నోన్ క్యారెక్టర్లు లేకపోవడం ఈ సినిమాకు పెద్ద మైనస్ దాంతో పాటు ఎంచుకున్న కథకు అనుగుణంగా కథనం కూడా నడిపి వుంటే సినిమా బాగుండేది ఎలాంటి ఎమోషన్స్ లేకుండా తీయడంతో కేవలం ‘రా’గానే మిగిలిపోయింది నేపథ్య సంగీతం బాగుంది టైటిల్ సాంగ్ పర్వాలేదు పూర్తిగా ఒకేరాత్రిలో జరిగే కథ కాబట్టి దానికి సంబంధించిన మూడ్ ను సినిమాటోగ్రాఫర్ ప్రభాత్ బాగానే తెరపై చూపించాడు తక్కువ నిడివి వుంటంతో ఎడిటింగ్ కూడా పర్వాలేదు   చివరగా 7 to 4 ఇట్స్ ఎ హార్డ్ క్రైమ్ థ్రిల్లర్!  
__________________________
   చాలా ఏళ్ల కిందట రౌడీయిజం వదిలేసి కుటుంబం కోసం వ్యాపారంలోకి వచ్చేసిన గురురాజ్ (ప్రకాష్ రాజ్)ను పాత కక్షలతో ఓ ముఠా హత్య చేస్తుంది అతడి ముగ్గురు కొడుకుల్లో పెద్దవాడైన కాళి (జగపతిబాబు) తండ్రిని చంపిన వాళ్లను చంపాలని పగతో రగిలిపోతుంటాడు అతడి పెద్ద తమ్ముడు భూపి (వడ్డే నవీన్) పిరికివాడు చిన్నతమ్ముడు రాధాకృష్ణ (మంచు మనోజ్)కు ఈ గొడవలన్నీ ఏమీ పట్టవు ఐతే ప్రత్యర్థులు పన్నిన కుట్రలో కాళి కూడా ప్రాణాలు కోల్పోవడంతో రాధాకృష్ణలో మార్పు వస్తుంది అతడిక శత్రు సంహారానికి దిగుతాడు తండ్రి అన్నయ్యల్ని చంపినవాళ్లపై అతనెలా పగతీర్చుకున్నాడన్నది మిగతా కథ  కథనం-విశ్లేషణ   రామ్ గోపాల్ వర్మ గత దశాబ్ద కాలంలో చాలా సినిమాలు తీశాడు కానీ వాటిలో ప్రేక్షకుల్ని ఆకట్టుకున్నవి రక్తచరిత్ర ముంబయి అటాక్స్ కిల్లింగ్ వీరప్పన్ మాత్రమే ఈ మూడు సినిమాలకు ఉన్న కామన్ పాయింట్ ఏంటంటే అవి వాస్తవ కథలతో తెరకెక్కాయి జనాలపై చాలా ప్రభావం చూపించిన సంచలనాలకు కేంద్రంగా నిలిచిన నిజజీవిత ఘటనల్ని కథాంశంగా తీసుకుని తనదైన శైలిలో వాటికి వెండితెర రూపం ఇచ్చాడు వర్మ జనాల్లో విపరీతమైన ఆసక్తి రేపిన సంఘటనల తాలూకు వాస్తవాల్ని లోతుల్ని తన మార్కు టేకింగ్ తో వెండితెరపై ఆవిష్కరించాడు వర్మ ఎమోషనల్ గానూ కదిలించే కథలు కావడం పైగా ఆయా కథల్లో ఆసక్తికర మలుపులు కూడా ఉండటంతో ఈ సినిమాలతో జనాలు బాగా కనెక్టయ్యారు  ‘ఎటాక్’ కూడా నిజ జీవిత ఘటనల ఆధారంగా తెరకెక్కిన సినిమానే అని వర్మ చెప్పాడు కానీ ఆ వాస్తవ సంఘటనలేవో వెల్లడించలేదు దీంతో ఈ కథ మీద పైన చెప్పుకున్న మూడు సినిమాల తరహాలో జనాలు ప్రత్యేకమైన ఆసక్తి చూపించే అవకాశం లేదు పోనీ మనకు తెలియని కథలోనే ఏదైనా స్పెషాలిటీ ఉందేమో అని చూస్తే అణుమాత్రమైనా ఏ ప్రత్యేకతా కనిపించదు ఇందులో వాస్తవంగా ఏం జరిగిందో కానీ వర్మ కూడా సినిమాటిక్ మలుపులేమీ జోడించే ప్రయత్నం చేయలేదు ఒక సాధారణ రివెంజ్ డ్రామాను వర్మ టేకింగ్ లో చూస్తాం తప్పితే ‘ఎటాక్’లో అంతకుమించి ఏ ప్రత్యేకతా కనిపించదు  ఆ మధ్య వర్మ శిష్యుడొకరు ‘బెజవాడ’ అనే సినిమా తీశాడు గుర్తుందా అదే కథను వేరే నటీనటులతో తాను తీస్తే ఔట్ పుట్ ఎలా ఉంటుందో చూద్దామని వర్మ ఓ ట్రయల్ వేసినట్లుగా అనిపిస్తుంది ‘ఎటాక్’ చూస్తుంటే బెజవాడ నేపథ్యం కాస్తా పాత బస్తీకి మారింది నాగచైతన్య ప్లేస్ లోకి మనోజ్ వచ్చాడు అందులో హీరో అన్నయ్యను ప్రత్యర్థులు చంపితే ఇక్కడ హీరో తండ్రి బలవుతాడు మళ్లీ విలన్ మాత్రం అక్కడా ఇక్కడా అభిమన్యు సింగే కాకపోతే ‘ఎటాక్’ వర్మ తీశాడు కాబట్టి టేకింగ్ కొంచెం మెరుగ్గా ఉంటుంది  ‘ఎటాక్’లో ఇంతకుమించి చెప్పుకోవడానికేమీ లేదు  ప్రకాష్ రాజ్ జగపతిబాబు మనోజ్ లాంటి వాళ్లు చేశారంటే ఇవేవో ప్రత్యేకమైన పాత్రలై ఉంటాయని అనుకుంటాం కానీ వాళ్ల స్థాయికి ఏమాత్రం తగని జీవం లేని పాత్రల్ని ఇచ్చాడు వర్మ ఒక పాత్రకు కూడా సరైన క్యారెక్టరైజేషన్ లేదు పోస్టర్లలో కనిపించిన ఇంటెన్సిటీ సినిమాలో ఏ పాత్రలోనూ లేదు కేవలం నాలుగైదు మాటల్లో ఇదీ ఈ క్యారెక్టర్ అని చెప్పేస్తే ఇక ఆ పాత్రతో జనాలు ఎలా కనెక్టవుతారు మామూలుగా వర్మ సినిమాల్లో పాత్రలకు సంబంధించి పెద్దగా డీటైలింగ్ ఉండకపోయినా కానీ ఒక బలమైన సన్నివేశం లేదా బలమైన ఎమోషన్ ద్వారా ఆ పాత్ర ఏంటన్నది చెప్పడానికి ప్రయత్నిస్తాడు కానీ ఇందులో కథకు కీలకమైన ప్రకాష్ రాజ్ పాత్రకు సంబంధించి అలాంటి ప్రయత్నమేదీ జరగలేదు  నేరుగా ప్రకాష్ రాజ్ హత్యతో సినిమాను మొదలెట్టేసిన వర్మ ఆ తర్వాత ఫ్లాష్ బ్యాక్ ద్వారా కూడా ఆ పాత్ర నేపథ్యాన్ని చూపించే ప్రయత్నం చేయలేదు ‘‘మా నాన్న ఏం చెప్పాడంటే’’ అంటూ వర్తమానంలో కొడుకుల్లో ఒకకరు ఆయన్ని గుర్తు చేసుకుంటే ప్రకాష్ రాజ్ ఏదో ఒక కొటేషన్ చెబుతూ కనిపిస్తాడు ఇదీ కథ ఎవరి చుట్టూ తిరుగుతుందో ఆ పాత్రను వర్మ తీర్చిదిద్దిన వైనం ఓ దశ దాటాక ఈ కొటేషన్లు కామెడీ అయిపోతాయి ఇలాంటి పాత్రతో ప్రేక్షకులు ఎక్కడ కనెక్టవుతారు హీరో ప్రతీకారాన్ని తమదిగా ఎలా భావిస్తారు ప్రకాష్ రాజ్ అనే కాదు జగపతి బాబు మంచు మనోజ్ ఇలా ప్రతి క్యారెక్టరూ ఇంతే పేలవంగా ఉంటుంది  ముందు హీరో ఫ్యామిలీ మీద వరుస అటాక్స్ జరగడం ద్వితీయార్ధంలో హీరో సైలెంట్ ఆపరేషన్ తో విలన్ గ్యాంగు పనిపట్టడం అంతే కథ ఎక్కడా ఉత్కంఠ ఉండదు మలుపులు ఉండవు ఒకరి మీద ఒకరు చేసుకునే సాదాసీదా అటాక్స్ తప్పించి సినిమాలో ఏమీ లేదు వర్మ సినిమాల్లో ఇలాంటి ఎటాక్స్ ‘శివ’ దగ్గర్నుంచి మొన్నటి ‘కిల్లింగ్ వీరప్పన్’ వరకు చాలా చూశాం దీంతో ప్రేక్షకులకు ఎక్కడా ఏదీ కొత్తగా ఆసక్తికరంగా అనిపించదు కాస్త నిడివి ఎక్కువున్న ‘నేరాలు ఘోరాలు’ ఎపిసోడ్ ను వర్మ టేకింగ్ లో చూసిన ఫీలింగ్ కలిగిస్తుంది తప్ప ‘ఎటాక్’ ఏ రకమైన ముద్రా వేయదు  నటీనటులు   మంచు మనోజ్ ప్రకాష్ రాజ్ జగపతి బాబుల నుంచి చాలా ఆశిస్తాం ఈ ముగ్గురి కాంబినేషన్ లో వచ్చే సన్నివేశాల మీద ఎన్నో అంచనాలు పెట్టుకుంటాం కానీ ఈ విషయంలో తీవ్ర నిరాశ తప్పదు ప్రకాష్ రాజ్ జగపతి బాబుల టాలెంటుని వర్మ ఏమాత్రం ఉపయోగించుకోలేదు వాళ్లిద్దరూ కూడా ఏదో మొక్కుబడిగా నాలుగు రోజులు నటించేసి వెళ్లిపోయినట్లున్నారు మంచు మనోజ్ తన గత సినిమాలతో పోలిస్తే ఇందులో భిన్నంగా కనిపించాడు అతడి గెటప్ బాగుంది కొన్ని సన్నివేశాల్లో నటన బాగుంది ఐతే పాత్రలో దమ్ము లేకపోవడం వల్ల అతడు చూపించిన ఇంటెన్సిటీ ఆ క్యారెక్టర్ కు సూటవ్వలేదు క్లైమాక్స్ లో అతడి నటన అతిగా అనిపించడానికి కారణం అదే వడ్డే నవీన్ పాత్ర అతడి నటన డైలాగ్ డెలివరీ చికాకు పుట్టిస్తాయి అభిమన్యు సింగ్ ఓకే సురభి పూనమ్ కౌర్ ల గురించి చెప్పడానికేమీ లేదు  సాంకేతిక వర్గం   వర్మ సినిమాల్లో సాంకేతిక నిపుణుల పేర్లు మారుతుంటాయి కానీ ఎవరు పని చేసినా ఔట్ పుట్ మాత్రం ఒకేలా ఉంటుంది సంగీత దర్శకుడు రవిశంకర్ ఛాయాగ్రాహకుడు అంజి అచ్చంగా వర్మ మార్కు పనితనమే చూపించారు రవిశంకర్ బ్యాగ్రౌండ్ స్కోర్ పాటలు చెవుల తుప్పు వదలగొట్టేస్తాయి సన్నివేశాల్లో బలం ఉంటే బ్యాగ్రౌండ్ స్కోర్ ఎలివేట్ అయ్యేదేమో కానీ చాలా వరకు ఈ లౌడ్ నెస్ చికాకు పెడుతుంది కొన్ని సన్నివేశాల్లో కెమెరా పనితనం ఆకట్టుకుంటుంది సమీర్ చంద్ర డైలాగులు బాగున్నాయి కానీ సినిమాలో చాలా చోట్ల డైలాగులు సింక్ అవలేదు నిర్మాణ విలువలు గొప్పగా ఏమీ లేవు వర్మ టేకింగ్ పరంగా ఎప్పట్లాగే మెప్పించాడు కానీ కంటెంట్ పరంగా తీవ్రంగా నిరాశ పరిచాడు  చివరగా బివేర్ ఆఫ్ దిస్ ‘ఎటాక్’  
__________________________
   శౌర్య (మంచు మనోజ్) హార్వర్డ్ యూనివర్శిటీలో చదువుకున్న కుర్రాడు నేత్ర (రెజీనా) ఓ ఎంపీ కూతురు వీళ్లిద్దరూ ప్రేమించుకుంటారు పెళ్లి కూడా చేసుకోవాలనుకుంటారు ఐతే వీళ్ల పెళ్లికి నేత్ర కుటుంబ సభ్యులు ఒప్పుకోరు దీంతో ఇద్దరూ కలిసి యూకే వెళ్లిపోవాలనుకుంటారు అక్కడికి బయల్దేరే ముందు నేత్రకు ఎంతో ఇష్టమైన శివాలయానికి వెళ్లి మొక్కు తీర్చుకుంటారు అక్కడే జాగారం చేసి పడుకుని పొద్దున లేచేసరికి ఎవరో నేత్ర గొంతు కోసేస్తారు కొన ఊపిరితో కొట్టుమిట్టాడుతున్న ఆమెను ఆసుపత్రికి తరలించి శౌర్యను పోలీస్ స్టేషన్ కు తీసుకెళ్తారు అందరూ నేత్రను శౌర్యనే చంపాలనుకున్నాడనుకుంటారు ఇంతకీ నేత్ర గొంతు కోసిందెవరు ఆమె ప్రాణాలతో బయటపడిందా లేదా నిజానికి ఆ రాత్రి ఏం జరిగింది అన్నది తెర మీదే చూసి తెలుసుకోవాలి  కథనం - విశ్లేషణ   థ్రిల్లర్ మూవీస్ అంటే వాటి వ్యవహారమే వేరుగా ఉంటుంది సూటిగా లీడ్ పాయింట్ చుట్టూనే కథ నడపాలి ఎక్కడా డీవియేట్ కాకూడదు పకడ్బందీ కథనం ఉంటే తప్ప ఆ జానర్ సినిమాలకు ప్రేక్షకులు కనెక్టవ్వరు ఈ జానర్లో రెగ్యులర్ పాటలు - డ్యూయెట్లు - ఫ్యామిలీ ఎమోషన్లు - కామెడీ ఇవన్నీ ఇమడవు ఇవన్నీ పెట్టుకుని సినిమా తీయాలనుకున్నపుడు ఇక థ్రిల్లర్ల జోలికి వెళ్లకపోవడమే బెటర్ ‘శౌర్య’ సినిమాలో ప్రధాన ఇబ్బంది ఇదే కథగా చెప్పుకుంటే ‘శౌర్య’ బాగానే అనిపిస్తుంది కానీ ఇబ్బందంతా కథనంతోనే  సినిమా ఆరంభంలోనే హీరోయిన్ గొంతు కోసేయడం ఇంటర్వెల్ సమయానికి ఆమె గొంతు కోసింది తనేనని కోర్టులో హీరో ఒప్పుకోవడం చివరికి వచ్చేసరికి అసలు కథంతా బయటపడటం ఇలా ‘శౌర్య’లో థ్రిల్ కలిగించే అంశాలు కొన్ని ఉన్నాయి కానీ థ్రిల్లర్ కథకు సరిపోయే మూడ్ లో కథనాన్ని నడిపించడంలోనే దశరథ్ విఫలమయ్యాడు థ్రిల్లర్స్ లో ఉండే ఉత్కంఠ ఈ సినిమాలో మిస్సయింది ఆరంభంలో ప్రేక్షకులకు ఒక షాక్ ఇచ్చాక దాని వెనుక ఏం జరిగి ఉంటుందనే ఉత్కంట ప్రేక్షకుల్లో రేకెత్తించేలా ఆసక్తికర సన్నివేశాలు పడలేదు ఏమాత్రం ఆసక్తి కలిగించని బోరింగ్ లవ్ ట్రాక్ కారణంగా కాసేపటికే ప్రేక్షకుల్ని నీరసం ఆవహించేస్తుంది పాటలు కామెడీ ట్రాక్ విసుగు పుట్టిస్తాయి ప్రకాష్ రాజ్ ఎంట్రీ ఇచ్చాక కానీ కథనంలో కథలిక రాదు  ఇంటర్వెల్ ముందు సన్నివేశాలు ద్వితీయార్ధం మీద ఆసక్తి రేకెత్తిస్తాయి ఐతే సెకండాఫ్ లోనూ మళ్లీ అదే తప్పు చేశాడు దశరథ్ బ్రహ్మానందం పాత్రను ప్రవేశ పెట్టి దాని చుట్టూ అల్లిన కామెడీ ట్రాక్ కారణంగా సినిమా పూర్తిగా గాడి తప్పుతుంది ఇది చాలదన్నట్లు అక్కడొక పాట కూడా ఓ థ్రిల్లర్ మూవీలో అందులోనూ రెండు గంటల తక్కువ నిడివిలోనూ ఇలాంటి  కామెడీ ట్రాకులు - పాటల అవసరం ఏమొచ్చిందో దర్శకుడికే తెలియాలి పోనీ ఆ కామెడీ ఏమైనా బాగుందా అంటే అదీ లేదు చివరి అరగంట మాత్రమే కథనం సజావుగా సాగుతుంది  తెర వెనుక ఏం జరిగిందో విప్పే సన్నివేశాలు ఆసక్తికరంగా తీర్చిదిద్దారు విలన్ల ఆటకట్టించేందుకు హీరో నడిపిన డ్రామా ఆసక్తి రేపుతుంది ఢిల్లీ జూలో మనిషిని పులి చంపేసిన సంఘటనకు సంబంధంచి హీరో చెప్పిందాంట్లో లాజిక్ నిజం ఎంత అన్నది పక్కనబెడితే దాన్ని ఈ కథకు రిలేట్ చేసిన తీరు బాగుంది సినిమాకు ముగింపు కూడా బాగానే అనిపిస్తుంది కానీ ఓవరాల్ గా చూస్తే మాత్రం ‘శౌర్య’ మంచి ఫీలింగ్ కలిగించడు కథ వరకు బాగానే అనిపించినా కథనమే పెద్ద మైనస్ అనిపిస్తుంది థ్రిల్లర్ సినిమాకు అతకని రెగ్యులర్ కమర్షియల్ అంశాల్ని చేర్చే ప్రయత్నం చేయడమే సినిమాకు పెద్ద మైనస్ అయింది  నటీనటులు   మంచు మనోజ్ లుక్ మాత్రమే కాదు నటన కూడా కొత్తగా అనిపిస్తుంది మనోజ్ ను ఇలా ఎప్పుడూ చూసి ఉండం ముందు ఈ పాత్రలో కొంచెం ఎబ్బెట్టుగా అనిపిస్తాడు కానీ కాస్త అలవాటయ్యాక ఓకే అనిపిస్తుంది నటన ఓకే రెజీనాది కథలో కీలక పాత్రే కానీ ఆమె టాలెంట్ చూపించడానికి పెద్దగా అవకాశం రాలేదు గ్లామర్ కోణంలో ఆమెను చూస్తే నిరాశ తప్పదు ప్రకాష్ రాజ్ చాన్నాళ్ల తర్వాత ఓ ముఖ్యమైన పాత్ర చేశాడు ఆయన బాగానే చేశాడు ప్రభాస్ శీను కామెడీ చేయడానికి విశ్వ ప్రయత్నం చేశాడు కొన్నిసార్లు నవ్వించాడు కొన్నిసార్లు విసిగించాడు బ్రహ్మానందం గురించి చెప్పడానికేమీ లేదు నాగినీడు - సుబ్బరాజు - నందు - షాయాజి షిండే - బెనర్జీ వీళ్లంతా మామూలే  సాంకేతిక వర్గం   కొత్త సంగీత దర్శకుడు వేదకె పర్వాలేదనిపించాడు టుప్ప టుప్ప పాట వైవిధ్యంగా ఉంది కానీ అది సినిమాలో సెట్టవ్వలేదు హీరో హీరోయిన్ల మధ్య వచ్చే డ్యూయెట్ ఒకటి వినసొంపుగా ఉంది ఐతే బ్యాగ్రౌండ్ స్కోర్ మాత్రం రొటీన్ గా అనిపిస్తుంది మల్హర్ భట్ ఛాయాగ్రహణంలో కూడా మామూలే సినిమాటోగ్రాఫర్ ప్రత్యేకతను చూపించే సన్నివేశాలేం లేవు థ్రిల్లర్ సినిమాలకు తగ్గ మూడ్ టెంపో కెమెరా ద్వారా చూపించే ప్రయత్నం జరగలేదు నిర్మాణ విలువలు బాగున్నాయి దశరథ్-కిషోర్ కలిసి రాసిన మాటలు సోసోగా అనిపిస్తాయి ‘‘పెళ్లి చూసేవాళ్లకు ఘనంగా అనిపించడం కాదు చేసుకునేవాళ్లకు సంతోషాన్నివ్వాలి’’ లాంటి డైలాగులు కొన్ని బాగున్నాయి గోపీమోహన్ హరితో కలిసి అందించిన స్క్రీన్ ప్లే ఆకట్టుకోలేదు రెగ్యులర్ కమర్షియల్ సినిమాలతో తరహాలోనే వెళ్లిపోయారు గోపీ - హరి ఇక దర్శకుడు దశరథ్ తన శైలికి భిన్నమైన థ్రిల్లర్ జానర్ ను డీల్ చేయడంలో విఫలమయ్యాడు కథ విషయంలో మెప్పించినా దాన్ని సమర్థంగా తెరకెక్కించడంలో సక్సెస్ కాలేకపోయాడు దర్శకుడిగా దశరథ్ వీకెస్ట్ మూవీస్ లో ‘శౌర్య’ ఒకటనడంలో సందేహం లేదు  చివరగా అంత థ్రిల్లేమీ లేదయ్యా శౌర్య   
__________________________
   కార్తీక్ (సత్య కార్తీక్) చిన్నప్పట్నుంచి చదువులో వీక్ పెద్దయ్యాక కూడా అందరిలాగా ఉద్యోగం ఏమీ చేయక తన టేస్టుకు తగ్గట్లు జంక్ ఐటెమ్స్ తో బొమ్మలు తయారు చేసే ఆర్టిస్టుగా మారే ప్రయత్నంలో ఉంటాడు కార్తీక్ పక్కింట్లోనే ఉండే నిహారిక (నిత్యా శెట్టి) అతణ్ని ప్రేమిస్తుంది కానీ కార్తీక్ మాత్రం ఆమెను ఫ్రెండులాగే చూస్తాడు నిహారిక బెస్ట్ ఫ్రెండ్ అయిన స్వాతి (జహీదా శాన్)తో కార్తీక్ కు పరిచయం ఏర్పడుతుంది ఆమెను కార్తీక్ ఇష్టపడతాడు కానీ ఆమె అప్పటికే మరొకరితో ఎంగేజ్ అయి ఉంటుంది మరి ఈ ముక్కోణపు ప్రేమకథ చివరికి ఏ మలుపు తీసుకుంది కార్తీక్ చివరికి ఎవర్ని పెళ్లి చేసుకున్నాడు అన్నది మిగతా కథ  కథనం - విశ్లేషణ   నాగార్జున అంతగా సినిమాను ప్రమోట్ చేశాడు కదా తనకు సినిమా చాలా చాలా నచ్చేసిందని చెప్పాడు కదా కాబట్టి ‘పడేసావె’లో ఏదో ఒక ప్రత్యేకత ఉండి ఉంటుందనే అందరూ అనుకున్నారు కానీ నాగార్జున పడిపోయినట్లుగా అందరూ పడిపోయేంత స్పెషాలిటీ ఏమీ లేదు ‘పడేసావే’లో మనం సోగ్గాడే చిన్నినాయనా లాంటి సినిమాలు తీసిన నాగార్జున భాయ్ లాంటి సినిమా కూడా చేశాడన్న వాస్తవం గుర్తుకొస్తుంది ‘పడేసావె’ చూశాక  ఈ టైపు ముక్కోణపు ప్రేమకథలు తెలుగులో ఎన్ని వచ్చాయో లెక్క లేదు పోనీ కథనమైనా కొత్తగా ఉందా అంటే అదే కాదు ఇంతకుముందు మా టీవీలో ‘యువ’ సీరియల్ ల సింపుల్ హ్యూమర్ తో ఆకట్టుకున్న చునియా వెండితెర మీద మాత్రం ఆ ప్రతిభ చూపించలేకపోయింది పాత చింతకాయ పచ్చడి లాంటి కథను ఎంచుకోవడం ప్రేక్షకుల అంచనాల్ని దాటిపోని మామూలు కథనంతోనే ఆ కథను నడిపించడం కథలో ఏ మలుపులూ లేకపోవడం అనుకున్న స్థాయిలో కామెడీ పండించలేకపోవడంతో ‘పడేసావె’ సాదాసీదా సినిమాగా మిగిలిపోయింది సినిమాలో పెద్ద కథ కూడా లేదు ఓ ముక్కోణపు ప్రేమకథ అనే లైన్ అనేసుకుని దాని చుట్టూ సన్నివేశాలు మాత్రమే పేర్చుకుంటూ పోయారు ప్రేమకథల్ని సరిగా తీర్చిదిద్దకపోవడం మైనస్ అయింది  తాను ఫ్రెండుగా భావించే అమ్మాయి తనను లవ్ చేస్తోందని తాను కూడా ఆమెను లవ్ చేస్తున్నానని అపార్థం చేసుకుందని హీరోకు తెలుస్తుంది ఐతే ఆ అపార్థాన్ని నేరుగా అతను వెళ్లి తొలగించేయొచ్చు కదా కానీ అతనేమో ఈ అపార్థానికి కారణమైన తన ఫ్రెండునే పంపించి అతడితో క్లారిఫై చేయించాలని చూస్తాడు కానీ అతనేదో చెబుతుంటే ఈమె మాత్రం ఆ మాటలు వినకుండా తన చేతిలో ఉన్న లిటిల్ హార్ట్స్ ప్యాకెట్ మాత్రమే చూస్తుంది ఎక్కడో దూరంగా ఉన్న హీరో తనను లవ్ చేస్తున్న విషయం చెప్పడానికే ఆ ఫ్రెండు వచ్చాడనుకుని సిగ్గుపడిపోతూ వెళ్లిపోతుంది  ఈ ఐడియా ఫెయిలయ్యాక హీరోకు ఇంకో కొత్త ఐడియా వస్తుంది తాను ప్రేమించిన అమ్మాయి చేసుకోబోయే అబ్బాయిని బ్యాడ్ చేసేసి ఆమె పెళ్లి చెడగొట్టేద్దామని అంతే తన ఫ్రెండుకే అమ్మాయి వేషం వేయించి హోటల్ కు పంపిస్తాడు అది కూడా తేడా కొట్టేస్తుంది ఇలా వ్యవహారమంతా తమాషాగా మారిపోవడంతో కథలో సీరియస్ నెస్ తగ్గిపోయింది దీంతో చివర్లో ఎమోషనల్ డ్రామా మొదలైనా ప్రేక్షకుల్లో ఎమోషన్ రాదు  ఈ తరహాలో పదుల సంఖ్యలో ముక్కోణపు కథలు చూసిన తెలుగు ప్రేక్షకులకు చివర్లో హీరో ఎవర్ని పెళ్లి చేసుకుంటాడో గెస్ చేయడం అంత కష్టమేమీ కాదు అక్కడక్కడా కామెడీ సీన్స్ పండటం చిన్న సినిమా అయినా ప్రొడక్షన్ వాల్యూస్ బాగుండటం అనూప్ రూబెన్స్ మంచి మ్యూజిక్ తో ఎంగేజ్ చేయడం ‘పడేసావె’లో చెప్పుకోదగ్గ ప్లస్ పాయింట్స్ ఐతే అదనపు ఆకర్షణలు బాగానే ఉన్నా అసలు కథా కథనాల్లోనే లోపాలుండటంతో ‘పడేసావె’ జనాల్ని పడేసే విషయంలో సక్సెస్ కాలేకపోయింది  నటీనటులు   సత్య కార్తీక్ నటన గురించి పెద్దగా చెప్పుకోవడానికేం లేదు కాన్ఫిడెంటుగా డైలాగులు చెప్పడం వరకు బాగానే ఉంది కానీ హావభావాల విషయంలోనే ఇబ్బంది పడ్డాడు ఎక్కువగా ఒకే రకం ఎక్స్ ప్రెషన్లతో లాగించేశాడు హీరోయిన్లు ఇద్దరికీ కూడా ప్రేక్షకుల్ని మాయలో పడేసేంత అందం లేదు నటన పర్వాలేదు నిత్యా శెట్టి డిట్టో స్వాతిని తలపిస్తుంది ఆమె రూపమే కాదు డైలాగ్ డెలివరీ నటన కూడా స్వాతిని గుర్తు చేస్తాయి జహీదా శాన్ కొన్ని సన్నివేశాల్లో పర్వాలేదనిపించింది విశ్వ కామెడీ కొన్నిసార్లు నవ్వించినా కొన్నిసార్లు చికాకు పెట్టింది  ఆలీ కృష్ణుడు పెద్దగా చేసిందేమీ లేదు నరేష్ - అనితా చౌదరి హీరో తల్లిదండ్రులుగా బాగా చేశారు  సాంకేతికవర్గం   టెక్నికల్ గా ‘పడేసావే’ ఓకే అనిపిస్తుంది అనూప్ సంగీతం సినిమాకు పెద్ద ప్లస్ పాయింట్ పాటలు బాగున్నాయి నేపథ్య సంగీతం కూడా ఓకే ఐతే పాటలు అవసరమైన దానికంటే ఎక్కువయ్యాయి కన్నా ఛాయాగ్రహణం కూడా బాగుంది ప్రొడక్షన్ వాల్యూస్ రిచ్ గా ఉన్నాయి కిరణ్ రాసిన మాటలు పర్వాలేదు టీవీ స్థాయిలో మంచి సెన్సాఫ్ హ్యూమర్ చూపించిన చునియా సినిమాలో మాత్రం నిరాశ పరిచింది సోసో కామెడీతో నెట్టుకొచ్చే ప్రయత్నం చేసిందే తప్ప  కథాకథనాల మీద పెద్దగా శ్రద్ధ పెట్టలేదు స్క్రిప్టే వీక్ కావడంతో దర్శకురాలిగా ఆమె ప్రతిభ చూపించే అవకాశం లేకపోయింది  చివరగా పడిపోయేంత లేదు  
__________________________
   నవీన్ (నవీన్ చంద్ర) - దేవి (లావణ్య) త్రిపాఠి ఒకే బ్యాంకులో పని చేసే ఉద్యోగులు ఐతే ఒకరంటే ఒకరికి పడదు ఐతే వాళ్లు పని చేసే బ్యాంకులో ఉన్న అన్ క్లైమ్డ్ అకౌంట్లలోని డబ్బులు కాజేయడం కోసం ప్లాన్ వేసిన ఓ గ్యాంగుతో చేతులు కలుపుతాడు నవీన్ ఆ అకౌంట్ల గురించి పూర్తిగా తెలిసిన దేవి నుంచి వివరాలు తెలుసుకోవడానికి ఆమె మీద ప్రేమ నటిస్తాడు నవీన్ ఆ అకౌంట్ల డీటైల్స్ తెలుసుకుని వీళ్లు డబ్బులు కాజేసే సమయానికి బ్యాంకు మేనేజర్ సోమయాజులు (జయప్రకాష్ రెడ్డి) రంగంలోకి దిగుతాడు అప్పుడేమైంది చివరికి ఈ డబ్బులు ఎవరి సొంతమయ్యాయి అన్నది తెరమీదే చూసి తెలుసుకోవాలి  కథనం - విశ్లేషణ   ‘లచ్చిందేవికి ఓ లెక్కుంది’ సినిమా ఆరంభంలోనే ‘మాస్కేస్కో మాస్కేస్కో’ అనే ఓ పాట ఉంటుంది సినిమాలో ఆ పాట ప్రాధాన్యం ఏంటన్నది పక్కనబెడితే సినిమా ఎలా ఉంది అన్నది ఈ పాట ద్వారా చెప్పేశారేమో అనిపిస్తుంది ప్రోమోస్ ఉన్నంత వైవిధ్యంగా ఆసక్తికరంగా సినిమా లేదు ఆ ప్రోమోస్ ను కేవలం మాస్కు అనుకుంటే ఆ మాస్కు తొలగించి చూస్తే మనకు వేరే బొమ్మ కనిపిస్తుంది గంటా 45 నిమిషాల షార్ట్ లెంగ్త్ కూడా మన సహనాన్ని పరీక్షిస్తుంది అంటే ఇక ఈ బొమ్మ ఎలా ఉందో ప్రత్యేకంగా చెప్పాల్సిన పని లేదేమో  క్రైమ్ కామెడీల్లో కథలన్నీ కూడా డబ్బులు కొట్టేయడం చుట్టూ తిరుగుతాయి ఐతే హిందీలో ‘రేస్’ తరహా సినిమాలు వచ్చాక క్రైమ్ కామెడీల్లో ఓ పాయింట్ కామన్ అయిపోయింది అదే క్యారెక్టర్లన్నీ ఒకరినొకరు మోసం చేసుకోవడం ‘లచ్చిందేవికి ఓ లెక్కుంది’ కూడా ఈ సూత్రాల్ని ఫాలో అయిపోయిన సినిమానే ఐతే ఈ తరహా సినిమాల్లో కథల్లో ఏమీ వైవిధ్యం కోరుకోరు ప్రేక్షకులు కథ విషయంలో ముందే ఓ ప్రిపరేషన్ తో థియేటర్లకు వస్తారు కథలో కంటే కథనంలో వారు వైవిధ్యం కోరుకుంటారు థ్రిల్ మూమెంట్స్ ఎన్ని ఉన్నాయి అవి ఎంత ఆసక్తికరంగా ఉన్నాయి అన్నది చూస్తారు తొలి సన్నివేశం నుంచే ప్రేక్షకుల్ని లీనం చేసి కథనంతో పాటు ట్రావెల్ చేసేలా చేయడంలోనే ఈ సినిమాల సక్సెస్ ఆధారపడి ఉంటుంది స్క్రీన్ ప్లే ఈ చిత్రాలకు ప్రాణం ఐతే మనం చర్చించుకుంటున్న సినిమాలో స్క్రీన్ ప్లేనే పెద్ద మైనస్ అయింది  బ్యాంకుల్లో అన్ క్లైమ్డ్ అకౌంట్లను కొట్టేయడం అనే పాయింట్ నేపథ్యంలో కథ రాసుకోవడం బాగుంది ఐతే ఆ పాయింట్ బాగుంటే సరిపోదు కదా దాని చుట్టూ ఉన్న కథనం పాత్రల విషయంలోనూ వైవిధ్యం ఆసక్తి ఉండేలా తీర్చిదిద్దుకోవడం ముఖ్యం ఐతే లీడ్ పాయింట్ విషయంలో ఎగ్జైట్ అయిపోయినట్లున్నాడు రాజమౌళి శిష్యుడు జగదీష్ తలసిల అన్నీ పైపైన రాసుకున్న పాత్రలు పైపైన రాసుకున్న సన్నివేశాల కారణంగా సినిమాలో ప్రేక్షకుడు పెద్దగా ఇన్వాల్వ్ కాలేని పరిస్థితి కొన్ని కోట్ల రూపాయలకు సంబంధించిన వ్యవహారాన్ని సినిమాలో ప్రతి పాత్రా చాలా సిల్లీగా డీల్ చేస్తుంది ఇలాంటి సినిమాల్లో పాత్రల మేధస్సు చూసి ప్రేక్షకుడు ఆశ్చర్యపోవాలి కానీ తెరమీద పాత్రలు ప్రవర్తించే తీరు చూస్తే ప్రేక్షకుడికి చాలా సిల్లీగా అనిపిస్తుంది ఒక్క ఇంటర్వెల్ ముందు సీన్లో తప్పిస్తే సినిమాలో ఎక్కడా ఆసక్తి కలగలేదు  ఆరంభం నుంచి సిల్లీ సిల్లీ సన్నివేశాలతో సాగే సినిమా ఇంటర్వెల్ ముందు మాత్రం కొంచెం ఆసక్తి రేపుతుంది బ్యాంకులో జరుగుతున్న మోసాన్ని మేనేజర్ పసిగట్టి దాన్ని రివీల్ చేసే సీన్ సినిమాకు కీలకం ఆ సన్నివేశం వరకు జగదీష్ బాగా డీల్ చేశాడు అప్పటిదాకా జరిగిన తప్పుల్ని కూడా క్షమించేసి ద్వితీయార్ధంపై ఆసక్తి పెంచుకుంటాడు ప్రేక్షకుడు కానీ సెకండాఫ్ లో పేలవమైన ఫాంటసీ పాయింట్ చుట్టూ కథనాన్ని నడిపించి మళ్లీ సినిమా గాడి తప్పించేశాడు చికాకు పుట్టించే దయ్యం వేషాలు పాటలతో సినిమా గ్రాఫ్ బాగా పడిపోతుంది ఇక ఆ తర్వాత వచ్చే ట్విస్టులు కానీ క్లైమాక్స్ లో హంగామా కానీ సినిమాను నిలబెట్టలేకపోయాయి  సంపూ క్యారెక్టర్ చివర్లో వచ్చి చేసేదాన్ని కామెడీ అనాలో ఇంకేమనాలో తెలియదు సినిమా సవ్యంగా సాగి ఉంటే ఈ పాత్ర చివర్లో కొసమెరుపులా ఉండేదేమో ఐతే సినిమాలోని అనేక సిల్లీ వ్యవహారాల్లో ఇది ఇంకో సిల్లీ పాయింటులా అనిపిస్తుంది ట్విస్టుల మీదే ఎక్కువ ఆధారపడ్డట్లు కనిపిస్తుంది తప్పితే ఆ ట్విస్టుల్ని ఆసక్తికరంగా ప్రెజెంట్ చేయడంలో సక్సెస్ కాలేకపోయాడు జగదీష్   నటీనటులు   నవీన్ చంద్ర టాలెంటెడే కానీ ‘లచ్చిందేవికి ఓ లెక్కుంది’లో అతడి పాత్ర తేలిపోయింది సినిమాలో అతను ఎటూ కానివాడైపోయాడు ప్రథమార్ధంలో అతణ్ని లీడ్ లో చూపించి ద్వితీయార్ధంలో పక్కకు నెట్టేశారు హీరోయిన్ విషయంలో దీనికి రివర్స్ ప్రథమార్ధమంతా లావణ్యది ఏమీ లేదు ఇక ద్వితీయార్ధంలో ఫాంటసీ యాంగిల్ తీసుకొచ్చి ఆమెను హైలైట్ చేద్దామని చూశారు ఐతే ఆ సన్నివేశాలన్నీ చికాకు పెట్టించాయి లావణ్య ఈ సినిమాలో ఏ రకంగానూ మెప్పించలేకపోయింది ఉన్నంతలో జయప్రకాష్ రెడ్డి ఒక్కడు కాస్త ఎంటర్టైన్ చేశాడు అజయ్ నర్రా శీను భద్రం పెద్దగా చేసిందేమీ లేదు  సాంకేతిక వర్గం   కీరవాణి తన శైలికి భిన్నమైన మ్యూజిక్ ఇచ్చాడు ఐతే ఆయన చేసిన భిన్నమైన పాటలు సినిమాలో సింక్ కాలేదు ద్వితీయార్ధంలో వచ్చే రెండు దయ్యం పాటలూ ప్రేక్షకుల్ని మరో రకంగా భయపెడతాయి ప్రథమార్ధంలో హీరో హీరోయిన్ల మధ్య వచ్చే పాట బాగుంది బ్యాగ్రౌండ్ స్కోర్ పర్వాలేదు ఈశ్వర్ ఛాయాగ్రహణం ఓకే నిర్మాణ విలువలు గొప్పగా ఏమీ లేవు చాలా తక్కువ లొకేషన్లలో తక్కువ ఖర్చుతో సినిమా చుట్టేశారు కథనంలో దమ్ముంటే ఈ విషయంలో అభ్యంతరాలుండేవి కావేమో కానీ అది లేనపుడే సమస్యగా అనిపిస్తుంది దర్శకుడు జగదీష్ తలసిల తన గురువు రాజమౌళి బాటలో నడవకుండా ఓ క్రైమ్ కామెడీని ఎంచుకోవడం వరకు బాగానే ఉంది కానీ గురువులా పకడ్బందీ కథనాన్ని నడిపించడంలో సన్నివేశాల్ని రక్తికట్టించడంలో మాత్రం విఫలమయ్యాడు   చివరగా లచ్చిందేవికి ఓ లెక్కంటూ లేదు  
__________________________
   అభి (నాగశౌర్య) ప్రార్థన (పల్లక్ లల్వాని) ఫేస్ బుక్ లో మారు పేర్లతో పరిచయమై మంచి స్నేహితులవుతారు ఆ ఆన్ లైన్ స్నేహం అలా కొనసాగుతుండగా ఇక్కడ ఆఫ్ లైన్లో ఒకరినొకరు చూస్తారు అభి చాలా ప్లాన్లు వేసి ప్రార్థను ప్రేమలోకి దించుతాడు తర్వాత ఇద్దరూ కలిసి వయసు ప్రభావంతో తప్పు చేస్తారు కానీ అది వాళ్ల తల్లిదండ్రులకి తెలిసి మండిపడతారు ఆ సమయంలోనే అభి తననెలా మోసం చేసింది ప్రార్థనకు దీంతో ఆమె అతణ్ని అసహ్యించుకుంటుంది నిజ జీవితంలో విడిపోయిన వీళ్లిద్దరూ ఫేస్ బుక్ లో మాత్రం ఒకరినొకరు చూసుకోకుండా తమ స్నేహాన్ని కొనసాగిస్తారు మరి ఆ స్నేహం ఎంతవరకు వెళ్లింది చివరికి వీళ్లిద్దరూ కలిశారా లేదా అన్నది మిగతా కథ  కథనం - విశ్లేషణ   హీరో-హీరోయిన్ ఫేస్ బుక్ పరిచయంతో వాయిస్ కాల్స్ మాట్లాడేస్తారు ఇద్దరూ ఒకరికొకరు ఫోన్లు కూడా చేసుకుంటారు అలాగే ఆఫ్ లైన్లో ఇద్దరూ కలిసి ప్రేమాయణం సాగిస్తారు ఐతే ఫేస్ బుక్ పరిచయంతో ఫోన్లు చేసి మాట్లాడుకుంటోంది కూడా తామిద్దరమే అని మాత్రం తెలియదట ఫోన్లో వాయిస్ వేరేగా ఉంటుంది అనుకుందాం అన్నా ఇద్దరూ ప్రేమికులుగానూ ఫోన్లు చేసి మాట్లాడేసుకుంటారు కానీ ఒకరినొకరు గుర్తుపట్టకపోవడమేంటో రమేష్ వర్మ ఇంత చిన్న లాజిక్ ఎలా మిస్సయ్యాడో మరి సినిమా అన్నాక ప్రతి విషయంలోనూ లాజిక్కులు వెతక్కూడదు కరెక్టే కానీ మూల కథే ఈ లాజిక్కుతో ముడిపడ్డపుడు ఇక పట్టించుకోకుండా ఎలా ఉంటాం ప్రతి సన్నివేశంలోనూ ఈ లాజిక్ మనసును తొలిచేస్తుంటే ఇక కథనంతో ఎలా కనెక్టవుతాం  రమేష్ వర్మ సహజంగా పబ్లిసిటీ డిజైనర్ కావడం వల్ల కాబోలు తెరమీద కనిపించే ప్రతి చిన్న వస్తువు కూడా చాలా అందంగా ఉండేలా చూసుకున్నాడు హీరోయిన్ వేసుకునే చెవి దిద్దుల దగ్గర్నుంచి హీరో వాడే ల్యాప్ టాప్ కవర్ వరకు వరకు అన్నీ ప్రత్యేకంగా డిజైన్ చేయించాడు ఇక నటీనటుల కాస్ట్యూమ్స్ కానివ్వండి లొకేషన్లు కానివ్వండి సెట్టింగ్స్ అందులో ప్రాపర్టీస్ కానివ్వండి అన్నీ చాలా రిచ్ గా కనిపిస్తాయి ప్రతి సన్నివేశంలోనూ కెమెరా పనితనం కూడా తోడై తెరంతా చాలా ఆహ్లాదంగా అనిపిస్తుంది కానీ ఈ అదనపు హంగులే సినిమాను కాపాడేయలేవు కదా ముందు ప్రేమకథలో ఫీల్ ఉంటే ఇవన్నీ ఆ ఫీల్ ను మరింత పెంచుతాయి తప్పితే కేవలం ఈ హంగులే ప్రేమకథను పండించేయలేవు కదా  రమేష్ వర్మ అసలు విషయం మీద శ్రద్ధ పెట్టకుండా తన ఫోకస్ అంతా ఈ హంగుల మీదే పెట్టాడు అసహజంగా అనిపించే కథా కథనాలు పాత్రలు సినిమాకు మైనస్ సినిమాలో ప్రతి క్యారెక్టరూ అసహజంగా ప్రవర్తిస్తుంది హీరోయిన్ తనకు ముద్దు పెట్టిందని హీరో చెబితే తండ్రి పార్టీ ఇవ్వడం మళ్లీ హీరో హీరోయిన్ తో రొమాన్స్ కూడా చేశానని తండ్రికి వచ్చి చాలా ఉత్సాహంగా చెప్పడం అంతకుముందంతా లైట్ అన్నట్లు ఉన్న హీరో తండ్రి ఒక్కసారిగా సీరియస్ అయి చెంప చెల్లుమనిపించడం మొదట్నుంచి వయొలెంటుగా ఉండే హీరోయిన్ తండ్రి హీరో తనని కాపాడగానే మరీ కామెడీ పీస్ లా మారిపోయి లవ్ గురు అవతారమెత్తడం హీరోయిన్ని హీరో ఫ్యామిలీ హీరోను హీరోయిన్ ఫ్యామిలీ ఓన్ చేసేసుకుని తమ పిల్లల్ని మాత్రం దూరం పెట్టడం ఇలా చాలా వ్యవహారాలు అసహజంగానే అనిపిస్తాయి  అసలు హీరో హీరోయిన్ల ప్రవర్తనే చిత్రంగా ఉంటుంది ఇద్దరూ ఓ అండర్ స్టాండింగ్ తోనే తప్పు చేసినట్లు కనిపిస్తారు కానీ తర్వాత నింద మొత్తం హీరో మీద పడుతుంది హీరోను హీరోయిన్ మరీ అంతలా అసహ్యించుకోవడానికి సరైన రీజన్ కనిపించదు నిజ జీవితంలో సిల్లీగా ప్రవర్తించే హీరో హీరోయిన్లు ఫేస్ బుక్ స్నేహితులుగా మాత్రం చాలా మెచ్యూరిటీ చూపించేస్తుంటారు ఈ తరం అమ్మాయిలు అబ్బాయిలకు ఆన్ లైన్లో ఉన్నంత మెచ్యూరిటీ నిజ జీవితంలో ఉండదేమో అని చెప్పాలన్నది దర్శకుడి ఉద్దేశమో ఏంటో మరి  ప్రథమార్ధంలో హీరో హీరోయిన్ల లవ్ స్టోరీ వరకు సినిమా ఓ మోస్తరుగా సాగుతున్నట్లే అనిపిస్తుంది కానీ ఇక వాళ్లిద్దరి మధ్య గొడవ మొదలై విడిపోయాక మాత్రం తలా తోకా లేకుండా సాగుతుంది ద్వితీయార్ధంలో ‘డ్రామా’ మరీ ఎక్కువైపోయింది ఫేస్ బుక్ ఫ్రెండుగా దగ్గరవుతూ నేరుగా హీరోయిన్ కు దూరమవుతూ హీరో పడే ఆవేదనలోంచి ఎమోషన్ పిండేద్దామని రమేష్ వర్మ ప్రయత్నించాడు ఐతే ఇక్కడ ఎమోషన్ పండక నాటకీయత మరీ ఎక్కువైపోయి అసహనం మాత్రమే కలుగుతుంది హీరోయిన్ స్టేజ్ ఎక్కి స్పీచ్ ఇచ్చే సీన్లో ‘రాజా’ను క్లైమాక్స్ లో ఎయిర్ పోర్ట్ సీన్ ‘తొలి ప్రేమ’ను గుర్తుకు తెస్తాయి కానీ ఆ సినిమాల్లో ఉన్న ఫీల్ ఎమోషన్ కొంచెమైనా తీసుకురాలేకపోయాడు రమేష్ వర్మ   నటీనటులు   నాగశౌర్య అందంగా కనిపించాడు దర్శకుడు చెప్పినట్లు నటించాడు ఎమోషనల్ సీన్స్ లో బాగానే చేశాడు ఐతే కొన్ని సన్నివేశాల్లో అవసరానికి మించి మెచ్యూరిటీ ఇమ్మెచ్యూరిటీ చూపించాడు శౌర్యతో పోలిస్తే పల్లక్ లల్వాని అంత అందంగా లేదు కొన్నిసార్లు బావుందనిపిస్తుంది కొన్నిసార్లు ఎబ్బెట్టుగా అనిపిస్తుంది నటన పర్వాలేదు రావు రమేష్ ఓవర్ యాక్షన్ చేసి తన కెరీర్ తొలి రోజుల్ని గుర్తుకు తెచ్చాడు చాన్నాళ్ల తర్వాత తెలుగులో నటించిన ‘మౌనరాగం’ మోహన్ పాత్రలో చెప్పుకోదగ్గ విశేషం లేదు తులసిది కూడా రావు రమేష్ లాగే అతి నటనలా అనిపిస్తుంది బహుశా ఇదంతా దర్శకుడి ఆలోచనల మేరకే కావచ్చు ప్రగతి బాగానే చేసింది కానీ డైలాగులు చెప్పడంలో ఆమె వయ్యారం కూడా అతిగానే అనిపిస్తుంది మిగతా వాళ్లంతా మామూలే  సాంకేతిక వర్గం   ‘అబ్బాయితో అమ్మాయి’లో టెక్నీషియన్స్ పనితనం కనిపిస్తుంది ముందు ఆర్ట్ డైరెక్షన్ గురించి ప్రస్తావించాలి దాదాపుగా ప్రతి సన్నివేశంలోనూ ఈ విభాగం పనితనం కనిపిస్తుంది కెమెరామన్ శ్యామ్ కెనాయుడు కూడా ప్రతి సన్నివేశాన్నీ అందంగా చూపించాడు పాటల చిత్రీకరణ కూడా బాగుంది ఇళయరాజా సంగీతం ఆయన స్థాయికి తగ్గట్లు లేదు రెండు పాటలు బావున్నాయి ఐతే నేపథ్య సంగీతం మాత్రం ఇళయరాజానే చేశాడంటే నమ్మకం కలగదు ఆయన ప్రత్యేకతేమీ కనిపించలేదు అందులో నిర్మాణ విలువలకు ఢోకా లేదు కొత్త నిర్మాతలైనా బాగా ఖర్చు చేశారు ఇక దర్శకుడు రమేష్ వర్మ సినిమాకు అన్నీ తానై వ్యవహరించి బాగానే కష్టపడ్డాడు కానీ రాతలో అతని బలహీనత సినిమా అంతా కనిపిస్తుంది మంచి స్క్రిప్టు ఇస్తే దాన్ని అందంగా తెరకెక్కించగలడన్న ఫీలింగ్ కలుగుతుంది కానీ రైటింగ్ లో మాత్రం అతను చాలా వీక్ అన్న సంగతి అడుగడుగునా తెలిసిపోతుంది ‘‘నేను లవ్వుకు స్టవ్వు లాంటోణ్ని మంట పెడితే వంట అయిపోవాల్సిందే’’ అని ఓ డైలాగ్ ఉంది సినిమాలో ఇది రమేష్ విరచితమేనేమో ఈ డైలాగ్ ఎంత కృత్రిమంగా అనిపిస్తుందో సినిమా కూడా అలాంటి ఫీలింగే కలిగిస్తుంది  చివరగా అందమైన ఫ్రేమ్ లో అసహజ ప్రేమ కథ  
__________________________
   మంచు భక్తవత్సలం నాయుడు (మోహన్ బాబు)కు ఇద్దరు భార్యలు ఒకరికి తెలియకుండా ఒకరిని మెయింటైన్ చేస్తుంటాడు ఐతే తాను చేసిన ఓ పొరబాటు వల్ల పెద్ద భార్య కొడుకు చిన్న భార్య కూతురు కలవబోతున్నారని తెలిసి కూతుర్ని పక్కదారి పట్టించడానికి బాలరాజు (అల్లరి నరేష్) అనే కంచు లాంటి కుర్రాణ్ని ఏర్పాటు చేసుకుంటాడు భక్తవత్సలం ఐతే ఆ కంచుగాడు అతడి కూతుర్నే ప్రేమలోకి దింపుతాడు ఇక అక్కడి నుంచి మామా అల్లుళ్ల మధ్య యవ్వారం మొదలవుతుంది ఈ యవ్వారం ఎక్కడిదాకా వెళ్లింది భక్తవత్సలం తన కూతుర్నిచ్చి బాలరాజుకు పెళ్లి చేశాడా లేదా అన్నది మిగతా కథ  కథనం - విశ్లేషణ   ‘మామ మంచు అల్లుడు కంచు’ సినిమా ద్వితీయార్ధంలో మోహన్ బాబును ఆలీ అడుగుతాడు ఇంత మంచి వాళ్లయిన మీరు రెండో పెళ్లి ఎందుకు చేసుకున్నారు అని ఆ తర్వాత ‘అల్లరి మొగుడు’ సినిమాలోని సన్నివేశాలు రన్ అవుతుండగా మోహన్ బాబు నాలుగైదు నిమిషాల పాటు ఆ సినిమా కథంతా బ్రీఫ్ గా చెబుతాడు ఈ సీన్ చూస్తే ఓ ఐదు నిమిషాలు ఎలాగోలా కరిగించడానికి ఈ సీన్ పెట్టారేమో అన్న సందేహం కలగక మానదు ‘అల్లరి మొగుడు’కి ఇది సీక్వెల్ అని చెప్పాలనుకుంటే నేరుగా సినిమా మొదట్లోనే దానికిది కంటిన్యుయేషన్ అంటూ ఓ ముక్క చెప్పేస్తే పోతుంది కానీ సినిమా ద్వితీయార్ధంలో ఇలా అల్లరి మొగుడులోని సన్నివేశాలు రన్ చేస్తూ అంత పెద్ద రన్నింగ్ కామెంట్రీ ఇవ్వాల్సిన పని లేదు  ‘అల్లరి మొగుడు’ సినిమాను ఇప్పుడు చూసినా మనకు ఎంగేజింగ్ గా అనిపించొచ్చు కానీ ఓ మరాఠీ కథను తీసుకుని ‘అల్లరి మొగుడు’కి కంటిన్యుయేషన్ అన్నట్లు తీసిన ‘కొత్త’ సినిమా ‘మామ మంచు అల్లుడు కంచు’ మాత్రం ‘అల్లరి మొగుడు’ కన్నా పాతగా అనిపిస్తుంది అంతటి ఔట్ డేటెట్ మూవీ ఇది మరాఠీ సినిమాలో ఏముందో వీళ్లేం జోడించారో కానీ ఎప్పుడో వాడి అరగదీసేసిన కన్ఫ్యూజింగ్ కామెడీని నమ్ముకుని రెండున్నర గంటల పాటు విసిగించడం తప్ప మరేమీ చేయలేదు ‘మామ మంచు అల్లుడు కంచు’ టీం  అల్లుడు కంచు అనగానే ఇది ఓ మామకు చుక్కలు చూపించే అల్లుడి కథ ఇదని అర్థమైపోతుంది ఐతే ఇక్కడ మామకు చుక్కలు కనిపించడం సంగతేమో కానీ సినిమా చూస్తున్నంత సేపు మనకు చుక్కలు కనిపించడం మాత్రం ఖాయం తన కూతుర్ని పక్కదారి పట్టించడానికి ఒక జాదూగాడిని చూడాలని మామ అన్నపుడే తర్వాత రాబోయే రెండు గంటల సినిమా అంతా రీళ్లు రీళ్లుగా గిర్రున తిరుగుతుంది ఈ విషయంలో దర్శకుడు ఏమాత్రం నిరాశ పరచకుండా మనం అనుకున్నట్లే సినిమాను నడిపిస్తాడు పాపను హీరో లవ్ లోకి దించే ట్రాక్ కానీ ఆ తర్వాత మామను ఇరుకున పెట్టే సన్నివేశాలు కానీ చూస్తుంటే టైం మెషీన్లో ఓ ఇరవయ్యేళ్లు వెనక్కేమైనా వెళ్లిపోయామా అన్న డౌట్ కలుగుతుంది మామా అల్లుళ్ల డ్రామాలు అంత ఔట్ డేడెట్ గా ఉంటాయి మరి ఇంటర్వెల్ బ్యాంగ్ కూడా సాదాసీదాగా అనిపిస్తుంది  ప్రథమార్ధంలో మొదలైన టార్చర్ కి ద్వితీయార్ధం కొనసాగింపే తప్ప అక్కడ కూడా చెప్పుకోవడానికేమీ లేదు హీరో గురించి హీరోయిన్ నిజం తెలుసుకుని అతడి చెంప చెల్లుమనిపించి ఇంకో ఐదు నిమిషాలకే అతడి ఒళ్లో వాలిపోవడం తన గౌరవాన్ని కాపాడిన అల్లుడి మంచితనం తెలిసి మామ కూడా ఫ్లాట్ అయిపోవడం ఇలా సన్నివేశాలన్నీ చాలా సాదాసీదాగా ఏ ఆసక్తి లేకుండా సాగిపోతాయి చివరి అరగంటలో ఓ మోస్తరుగా వినోదం పండడం కొంచెం ఉపశమనమే కానీ ‘కామెడీ’ సినిమాగా చెప్పుకున్న ‘మామ మంచు అల్లుడు కంచు’లో మనస్ఫూర్తిగా నవ్వుకునే ఒక్క సన్నివేశమూ లేదు మోహన్ బాబు అల్లరి నరేష్ సహా చాలామంది పెద్ద నటీనటులున్నా వాళ్లు కూడా ఏమీ చేయడానికి లేనంత సాదాసీదా కథాకథనాలు ‘మంచు-కంచు’కి పెద్ద మైనస్ అయ్యాయి  నటీనటులు   మోహన్ బాబును చాన్నాళ్ల తర్వాత ఓ ఫుల్ లెంగ్త్ రోల్ లో చూడటం మాత్రమే ఆనందం కలిగించే విషయం కానీ ఆయన తన టాలెంట్ చూపించే అవకాశమే ఈ పాత్ర ఇవ్వలేదు మోహన్ బాబు కాకుండా ఎవరు చేసినా ఈ పాత్ర ఓకే అనిపిస్తుంది తన 50వ సినిమాలో ఇంత సాదాసీదా పాత్ర చేసినందుకు అల్లరి నరేష్ ను చూసి జాలి పడటం తప్ప ఏమీ చేయలేం రమ్యకృష్ణను పూర్తిగా సైడ్ చేసేశారు మీనాకు కొంచెం ఎక్కువ స్క్రీన్ టైం ఉంది కానీ ఆమె నటనా మామూలే కథాకథనాల్లో ఏమీ లేనపుడు ఇక పాత్రధారులు మాత్రం ఏం చేయగలరు వరుణ్ సందేశ్ పాత్రను ఏ అనామకుడితో చేయించినా సరిపోయేది ఆలీ కూడా నవ్వించలేకపోయాడు  సాంకేతిక వర్గం   కథాకథనాలకు తగ్గట్లే పాటలు కూడా తయారయ్యాయి ముగ్గురు సంగీత దర్శకులు కలిసి అందించిన పాటల్లో చెప్పుకోవడానికి ఒక్కటీ లేదు అన్నీ సిగరెట్ పాటలే బాలమురుగన్ ఛాయాగ్రహణం పర్వాలేదు నిర్మాణ విలువలు ఓకే మాటల్లో కూడా ఏ విశేషం లేదు శ్రీనివాసరెడ్డి సినిమాల్లో ఏది ఎలా ఉన్నా కామెడీ బాగా డీల్ చేస్తాడని పేరు ఇందులో ఒక్క సన్నివేశంలోనూ తన ముద్ర చూపించలేకపోయాడు దర్శకుడి పనితనం ఎక్కడా కనిపించలేదు  చివరగా వాయించేసిన మామా అల్లుళ్లు  
__________________________
   శీను (గోపీచంద్) రైల్లో పరిచయమైన శైలజ (రెజీనా)ను ప్రేమిస్తాడు ముందు అతడికి నో చెప్పినా తర్వాత ఆమె కూడా అతణ్ని ప్రేమిస్తుంది ఐతే కొందరు రౌడీలొచ్చి ఆమెను ఎత్తుకెళ్లిపోవడంతో తన కోసం వెతుకుతుంటాడు శీను ఇంతలో తన తండ్రిని కాపాడిన బావూజీ (ప్రదీప్ రావత్) అనే రౌడీకి ఇచ్చిన మాట మేరకు కలకత్తా నగరంలో పెద్ద డాన్ అయిన పీఆర్ (దేవన్) కూతుర్ని తీసుకురావడానికి అక్కడికెళ్తాడు శీను తీరా అక్కడికెళ్లి చూస్తే తను ప్రేమించిన శైలజే పీఆర్ కూతురని తెలుస్తుంది శీనుకి మరి శీను పీఆర్ - బావూజీలను ఎలా బోల్తా కొట్టించి శైలజను తనదాన్ని చేసుకున్నాడన్నది మిగతా కథ  కథనం - విశ్లేషణ   కొన్ని సినిమాలు రొటీన్ గానే అనిపించినా పెద్ద హిట్ చేసేస్తారు ప్రేక్షకులు అదే సమయంలో కొన్ని రొటీన్ సినిమాల్ని దారుణంగా తిప్పి కొడుతుంటారు ఐతే ‘రొటీన్’ అనేది ఎంత మోతాదులో ఉంది రొటీన్ కథాకథనాల్నే వినోదం జోడించి ఎంత కన్విన్సింగ్ గా చెప్పారు అన్నది ఇక్కడ కీలకమైన పాయింటు గత ఏడాది ‘లౌక్యం’ సినిమా ఇలాగే జనాలకు కన్విన్సింగ్ గా అనిపించింది అందులోని వినోదం నచ్చింది అందుకే ఆ సినిమా పెద్ద హిట్టయింది ‘సౌఖ్యం’ సినిమా చూస్తుంటే ‘లౌక్యం’ను చూసి వాత పెట్టుకున్నట్లుగా అనిపిస్తుంది తప్పితే ఏ విషయంలోనూ కాస్తయినా ‘లౌక్యం’ ప్రదర్శించినట్లుగా అనిపించదు టైటిల్ సౌండింగ్ డిజైన్ ప్రోమోస్ అన్నీ కూడా ‘లౌక్యం’ను తలపించాయి కానీ సినిమా మాత్రం ఏ విధంగానూ ‘లౌక్యం’ దరిదాపుల్లోకి కూడా రాలేదు  హీరో రోడ్డు మీద వీరంగం చేస్తున్న విలన్ కొడుకుని చితకబాదుతాడు ఇక ఆ విలన్ గ్యాంగంతా కలిసి ఇతణ్ని వెతుకుతుంటుంది సరిగ్గా ఇంటర్వెల్ పాయింట్ దగ్గర హీరో వాళ్లకు దొరుకుతాడు అక్కడో పెద్ద ఫైటింగ్ పెద్ద పోటుగాడైన విలన్ ఇంట్లోకి చీమ కూడా వెళ్లడానికి వీలుండదు కానీ హీరో ఓ బకరాను అడ్డం పెట్టుకుని లోపలికెళ్లి దర్జాగా హీరోయిన్ని బయటికి తెచ్చేస్తాడు హీరో హీరోయిన్ని తీసుకొచ్చి తన ఇంట్లోనే పెట్టి డ్రామా ఆడిస్తాడు ఆమె అందరినీ బుట్టలో వేసేస్తుంది హీరో తండ్రి చివర్లో నిజం తెలుసుకుని క్షమించేస్తాడు గత దశాబ్ద కాలంలో ఈ తరహా కాన్సెప్ట్స్ ఎన్ని సినిమాల్లో ఉన్నాయో ఒక్కసారి గుర్తు తెచ్చుకుని చూడండి సౌఖ్యం ఎంత రొటీన్ గా ఉండుంటుందో ఓ అంచనా వచ్చేస్తుంది  ఎంత రొటీన్ కథను ఎంచుకున్నప్పటికీ స్క్రీన్ ప్లేలో అయినా కొన్ని సర్ ప్రైజ్ లు ఉండేలా చూసుకోవాలి కానీ అలాంటి సర్ ప్రైజ్ లు ఏమీ లేకపోవడంతో ‘సౌఖ్యం’ మనకిచ్చే సర్ ప్రైజ్ కోన వెంకట్ - గోపీమోహన్ ల పెన్నుల్లో ఇంకు క్రమంగా తగ్గిపోతోందనడానికి ‘సౌఖ్యం’ మరో రోజువు శ్రీధర్ సీపాన కథ ఎంత రొటీన్ గా ఉందో స్క్రీన్ ప్లే కూడా అలాగే తయారైంది సినిమా మొదలయ్యాక ఓ 20 నిమిషాలు మాత్రమే ‘సౌఖ్యం’ కొంత ఎంగేజ్ చేస్తుంది ఆ కాస్త సమయంలో జయప్రకాష్ రెడ్డి - పోసాని కృష్ణమురళి కాస్త ఎంటర్ టైన్ చేస్తారు ఐతే హీరో హీరోయిన్ల మధ్య లవ్ స్టోరీ మొదలవగానే ప్రేక్షకుడికి ‘సౌఖ్యం’ ఎగిరిపోతుంది అసలేమాత్రం ఫీల్ లేని కన్విన్సింగ్ గా లేని లవ్ స్టోరీ అరగంట పాటు విసిగిస్తుంది అతి కష్టం మీద ప్రథమార్ధం వరకు బండి లాగించిన దర్శకుడు ద్వితీయార్ధంలో పూర్తిగా చేతులెత్తేశాడు  పృథ్వీ వస్తాడు ఏదో చేస్తాడనుకుంటే ట్రైలర్లో చూపించిందానికి మించి అతను చేసిందేమీ లేదు ఎంట్రీ మినహాయిస్తే పృథ్వీ పాత్రలో చెప్పుకోవడానికేం లేదు చివర్లో బ్రహ్మిని తీసుకొచ్చి అర్థం పర్థం లేని సిల్లీ కామెడీ చేయించారు అది కామెడీ ఛానెల్లో బిట్టుగా వేసుకోవడానికి బావుంటుంది కానీ సినిమాలో మాత్రం సింక్ అవ్వలేదు సప్తగిరి కామెడీ కూడా అలాగే తయారైంది ఫ్యామిలీ ఎమోషన్స్ పండించే ప్రయత్నం కూడా బెడిసికొట్టింది తండ్రీ కొడుకుల మధ్య వచ్చే సన్నివేశాలు పేలవంగా ఉన్నాయి విలనిజం గురించి ఎంత తక్కువ చెప్పుకుంటే అంత మంచిది మలయాళ విలన్ దేవన్ పాత్రకు ఎంట్రీలో ఇచ్చిన బిల్డప్ అంతా ఇంతా కాదు కానీ ఆ పాత్రను తుస్సుమనిపించారు  తెరమీద బోలెడంత మంది తారాగణం అందులోనూ కమెడియన్లకు లెక్కే లేదు తెరమీద చాలా హడావుడైతే కనిపిస్తుంది కానీ అసలు ‘విషయం’ లేనపుడు ఎంతమందుంటే ఏం లాభం కామెడీ యాక్షన్ ఫ్యామిలీ ఎమోషన్స్ గ్లామర్ ఇలా అనేక లెక్కలేసుకుని వంటకం వండారు కానీ ఈ దినుసులన్నీ కూడా ఎక్స్ పైర్ దాటిపోవడంతో వంటకం చేదుగా తయారైంది   నటీనటులు  ‘లౌక్యం’ ఇచ్చిన ఉత్సాహంతో గోపీచంద్ కాన్ఫిడెంట్ గా నటించాడు లుక్ మరింత మెరుగు పరుచుకుని డ్యాన్సులు - ఫైట్ల విషయంలోనూ మరింత శ్రద్ధ పెట్టాడు కానీ అతడి పాత్రలో ఏ ప్రత్యేకతా లేకపోయింది రెజీనా చేసిన సినిమాలన్నింట్లో ఏమాత్రం విషయం లేని పాత్ర ఇదే ఆమె టాలెంట్ ఏమాత్రం వాడుకోకుండా ఉత్సవ విగ్రహాన్ని చేసేశారు పృథ్వీ - బ్రహ్మానందం స్పూఫ్ కామెడీతో కొంతవరకు నవ్వించారు కానీ వాళ్ల పెర్ఫామెన్స్ గురించి మాత్రం ప్రత్యేకంగా చెప్పుకోవడానికేమీ లేదు సప్తగిరి బ్యాంగ్ బ్యాంగ్ ఎంట్రీ ఇచ్చి కొన్ని నిమిషాలకే కనుమరుగైపోయాడు పోసాని ఉన్నంత సేపు తనదైన స్టయిల్లో డైలాగులు చెబుతూ నవ్వించే ప్రయత్నం చేశాడు కానీ ఆ పాత్రను కూడా ఓ పది నిమిషాలకే పరిమితం చేశారు విలన్ పాత్రలన్నింటినీ జోకర్లుగా మార్చేశారు దేవన్ - ప్రదీప్ రావత్ చేయడానికేమీ లేకపోయింది   సాంకేతికవర్గం   సినిమాలో ఎక్కువ మార్కులు ప్రసాద్ మూరెళ్ల ఛాయాగ్రహణానికే దక్కుతాయి  తాను పని చేసే సినిమాలన్నింటికీ ఓ రిచ్ నెస్ తీసుకొచ్చే ప్రసాద్ ఈ సినిమాలోనూ అదే పనితనం చూపించాడు అనూప్ రూబెన్స్ పాటల్లో దేవుడా సిండ్రెల్లా బావున్నాయి కానీ బ్యాగ్రౌండ్ స్కోర్ మాత్రం చాలా సాదాసీదాగా ఉంది చాలా మొక్కుబడిగా పాత సినిమాల్లోని సౌండ్ లనే రిపీట్ చేసినట్లుగా అనిపిస్తుంది శ్రీధర్ సీపాన కథ మాటలు రెండూ కూడా పరమ రొటీన్ కోన వెంకట్-గోపీ మోహన్ స్క్రీన్ ప్లే కూడా అంతే భవ్య క్రియేషన్స్ స్టాండర్డ్స్ కు తగ్గట్లు నిర్మాణ విలువలు మాత్రం బాగున్నాయి మాస్ సినిమాల్లో తన ప్రత్యేకత చూపించే ఎఎస్రవికుమార్ చౌదరి తనకు నప్పని కామెడీ ఎంటర్ టైనర్ సబ్జెక్టును సరిగా డీల్ చేయలేకపోయాడు విషయం లేని దేవన్ పాత్రకు అతనిచ్చిన బిల్డప్ దాన్ని ప్రెజెంట్ చేసిన తీరు చూస్తేనే ఈ సబ్జెక్ట్ తన ‘కప్ ఆఫ్ టీ’ కాదని సినిమా టోన్  అర్థమైపోతుంది   చివరగా సౌఖ్యమా నీ జాడెక్కడ  
__________________________
 గౌతమ్ (నిఖిల్) అమెరికాలో పెద్ద పారిశ్రామికవేత్త కొడుకు అతను విచ్చలవిడిగా డబ్బు ఖర్చు చేస్తూ జీవితాన్ని ఎంజాయ్ చేస్తున్న సమయంలో స్నేహితులు చేసిన మోసం వల్ల తండ్రి దివాళా తీశాడని తెలుస్తుంది కొన్ని రోజుల్లో రెండు మిలియన్ డాలర్లు కట్టకపోతే తండ్రి జైలుకెళ్లే పరిస్థితి ఉండటంతో బీహార్లోని తన తల్లి ఆస్తి అయిన శంకరాభరణం ప్యాలెస్ ను అమ్ముకుని రావడానికి బయల్దేరతాడు గౌతమ్ తీరా అక్కడికి వస్తే తన తల్లి బంధువులంతా అక్కడ తిష్ట వేసి ఉంటారు వాళ్లందరినీ బుట్టలో వేసి ఆ ప్యాలెస్ ను అమ్మే ప్రయత్నంలో ఉండగా గౌతమ్ పై బీహార్ కిడ్నాపింగ్ గ్యాంగుల కళ్లు పడతాయి ఓ గ్యాంగ్ అతణ్ని కిడ్నాప్ చేస్తుంది మరి గౌతమ్ ఈ గ్యాంగుల బారి నుంచి ఎలా బయటపడ్డాడు అతను శంకరాభరణం ప్యాలెస్ అమ్మాడా తన తండ్రిని కష్టాల నుంచి గట్టిక్కించాడా అన్నది తెరమీదే చూసి తెలుసుకోవాలి   కథనం విశ్లేషణ మరో భాషలో విజయవంతమైన సినిమాను రీమేక్ చేయడం సేఫ్ బెట్ అనుకుంటారు కానీ రీమేకులతో పెద్ద చిక్కులే ఉన్నాయి ఉన్నదున్నట్లు తీస్తే జిరాక్స్ కాపీలా ఉందంటారు నేటివిటీ ప్రాబ్లెం రావచ్చు అలాగని మార్పులు చేసినా అవి పని చేస్తాయన్న గ్యారెంటీ లేదు ఒరిజినల్ ను చెడగొట్టారంటారు మూల కథ తీసుకుని నేటివిటీకి తగ్గట్లు చేసిన మార్పులు వర్కవుటై మన ప్రేక్షకుల్ని మెప్పించిన సినిమాలు చాలా అరుదు గత కొన్నేళ్లలో అలాంటి సినిమా ఒక్క ‘గబ్బర్ సింగ్’ మాత్రమే కనిపిస్తుంది ‘శంకరాభరణం’ను కూడా ఆ కోవలోకి చేర్చడానికి కోన వెంకట్ చాలా గట్టి ప్రయత్నమే చేశాడు కానీ ఫలితం లేకపోయింది ‘ఫస్ గయారే ఒబామా’కు ‘శంకరాభరణం’ బ్యాడ్ రీమేక్  అని చెప్పడానికి సందేహించాల్సిన పని లేదు  మాతృకలోని ఆత్మను పట్టుకోకుండా పేలని కామెడీని పండని ఎమోషన్స్ ను నమ్ముకుని నానా కంగాళీ చేసింది కోన వెంకట్ టీమ్ హీరో పాత్ర మిగతా పాత్రలన్నింటినీ వాడేసుకోవడం అందరినీ బకరాల్ని చేసి తన పని పూర్తి చేయడం కోన వెంకట్ రాసే స్క్రిప్టుల్లో కామన్ గా కనిపించే పాయింట్ తన అరిగిపోయిన ‘టెంప్లేట్’ను పూర్తిగా పక్కనబెట్టేశానన్న కోన మళ్లీ ‘శంకరాభరణం’లోనూ ఆ టెంప్లేటే వాడాడు కాకపోతే ఇక్కడ బ్రహ్మానందం లేడు అతడి స్థానంలోకి బీహార్ కిడ్నాపింగ్ గ్యాంగులు వచ్చాయి బీహార్ నేపథ్యం కిడ్నాపింగ్ గ్యాంగులు కొత్తగా అనిపిస్తాయి కానీ అంతకుమించి కథాకథనాల్లో అంతా కొత్తదనమైతే లేదు ఫన్నీ మూమెంట్స్ కొన్ని ఉన్నాయి కానీ ‘క్రైమ్ కామెడీ’ అన్న ట్యాగ్ కు తగ్గట్లు కామెడీ పండించలేకపోయారు   ‘ఫస్ గయారే ఒబామా’లో ఉండే సెన్సిబుల్ కామెడీ థ్రిల్ ‘శంకరాభరణం’లో మిస్సయ్యాయి ఫ్యామిలీ ఎమోషన్స్ పండించడం ఒరిజినల్లో చేసిన మార్పులు సినిమాకు మైనస్ అయ్యాయి నేరుగా కథలోకి వెళ్లకుండా హీరోను ఫ్యామిలీతో కనెక్ట్ చేయడం కోసం పెట్టిన సన్నివేశాలు చాలా బోరింగ్ అనిపిస్తాయి కృత్రిమంగా అనిపించే ఎమోషనల్ సీన్స్ వల్ల సినిమాకు వచ్చిన ప్రయోజనమేమీ లేదు సప్తగిరి ప్రథమార్ధమంతా కామెడీ కోసం శాయశక్తులా ప్రయత్నించాడు కానీ పెద్దగా నవ్వించలేకపోయాడు ఫోర్స్డ్ గా అనిపించే సన్నివేశాలు ఇంకెప్పుడు అసలు కథ మొదలవుతుందో అన్న అసహనాన్ని కలిగిస్తాయి ఇంటర్వెల్ ముందు హీరో కిడ్నాప్ అయ్యే వరకు వచ్చే సన్నివేశాలేవీ పండలేదు  ద్వితీయార్ధంలో కిడ్నాప్ డ్రామా మొదలయ్యాక కొంచెం ఆసక్తి మొదలవుతుంది ఐతే కిడ్నాప్ గ్యాంగులతో హీరో ఆడే డ్రామాలు సిల్లీగా అనిపిస్తాయి ఇక్కడ లాజిక్కుల గురించి పట్టించుకోవడం మానేస్తే సినిమాను కొంచెం ఎంజాయ్ చేయొచ్చు కథనంలోని అప్ అండ్ డౌన్స్ మిగతా పాత్రల సంగతి వదిలేస్తే పర్సంటేజ్ పరమేశ్ గా 30 ఇయర్స్ పృథ్వీ ద్వితీయార్ధాన్ని తన భుజాల మీద మోశాడు అతడి కామెడీ సినిమాలో పెద్ద రిలీఫ్ తనదైన టైమింగ్ తో పంచ్ ల మీద పంచ్ లు వేశాడు పృథ్వీ ముఖ్యంగా ప్రిక్లైమాక్స్ క్లైమాక్స్ లో పృథ్వీ చెలరేగిపోయాడు ద్వితీయార్ధమంతా బోలెడన్ని క్యారెక్టర్లు హడావుడి ఉన్నా సన్నివేశాల్లో బలం లేకపోవడం హీరో ఆడే డ్రామాల్లో లాజిక్ లేకపోవడంతో కథనం ఆసక్తికరంగా అనిపించదు అంజలి పాత్ర ఆశించినంత ప్రత్యేకంగా ఏమీ లేదు ఫస్టాఫ్ లో ఫెయిలైన సప్తగిరి సెకండాఫ్ లో కాస్త నవ్వించాడు ఒకట్రెండు సన్నివేశాల్లో గిరి హర్షల కామెడీ కూడా పండింది దీని వల్ల ద్వితీయార్ధం ప్రథమార్ధంతో పోలిస్తే బెటర్ అన్న ఫీలింగ్ కలిగిస్తుంది  నటీనటులు నిఖిల్ కాన్ఫిడెంట్ గా నటించాడు కానీ ఎన్నారై పాత్ర అనేసరికి దానికి సెపరేట్ బాడీ లాంగ్వేజ్ ఉండాలన్న ఆలోచనతో తెచ్చిపెట్టుకున్న ఎక్స్ ప్రెషన్స్ డైలాగ్ డెలివరీ ట్రై చేయడమే చికాకు పెడుతుంది ఇందులో కన్సిస్టెన్సీ కూడా లేదు కొన్ని సన్నివేశాల్లో మామూలుగా నటించాడు కానీ కొన్నిచోట్ల తనది ఎన్నారై పాత్ర అని గుర్తు తెచ్చుకుని ఆ బాడీ లాంగ్వేజ్ లోకి మారిపోయాడు నందిత తన ప్రత్యేకత చూపించే అవకాశం దక్కలేదు అంజలి కనిపించేది ఓ 20 నిమిషాలే ఆమె పాత్ర మొదలైనపుడు ఆసక్తికరంగానే అనిపిస్తుంది కానీ తర్వాత తేల్చేశారు ఆమె మీద తీసిన పాట బావుంది సంపత్ రాజ్ బాగా చేశాడు పృథ్వీ తన పంచ్ పవర్ తో పరమేశ్ క్యారెక్టర్లో అదరగొట్టాడు సప్తగిరి కొంచెం నవ్వించి ఎక్కువ చికాకు పెట్టాడు రావు రమేష్ సుమన్ సితార వీళ్లంతా మామూలే  సాంకేతికవర్గం సినిమాలో సంగీతానికి పెద్దగా ప్రాధాన్యం లేదు ప్రవీణ్ లక్కరాజు పాటల్లో అంజలి మీద వచ్చే సాంగ్ ఒక్కటి ఆకట్టుకుంటుంది మిగతా పాటలు సోసోగా అనిపిస్తాయి బ్యాగ్రౌండ్ స్కోర్ ఓకే సాయి శ్రీరామ్ ఛాయాగ్రహణం బావుంది బీహార్ నేటివిటీని బాగా క్యాప్చర్ చేసింది అతడి కెమెరా పేరుకు చిన్న సినిమానే కానీ నిర్మాణ విలువలు రిచ్ గా ఉన్నాయి ఓ పెద్ద సినిమా తరహాలో భారీ తారాగణంతో సినిమాను రిచ్ గానే తెరకెక్కించారు సినిమాకు అన్నీ తానై వ్యవహరించిన కోన వెంకట్ తన స్థాయికి తగ్గట్లు పెన్ పవర్ చూపించలేకపోయాడు కథనం విషయంలో నిరాశ పరిచాడు సెకండాఫ్ లో అక్కడక్కడా కోన సెన్సాఫ్ హ్యూమర్ అతడి పంచ్ పవర్ కనిపిస్తుంది కానీ ఓవరాల్ గా మాత్రం నిరాశే ‘‘ఈ ఇంటికి పట్టింది బూజు కాదు బంధువులు వాళ్లను దులపడం అంత ఈజీ కాదు’’ ఇలా అక్కడక్కడా డైలాగులు పేలాయి  చివరగా శంకరాభరణం పేరు గొప్ప!   
__________________________
   కిరణ్ (సంతోష్ శోభన్) కాల్ సెంటర్ జాబ్ చేస్తూ సరదాగా జీవితాన్ని గడిపేసే కుర్రాడు అతడికి అమెరికా అన్నా అక్కడుండే మన ఎన్నారైలన్నా అసహ్యం అలాంటి వాడికి అమెరికా వెళ్లడమే లక్ష్యంగా పెట్టుకున్న కీర్తి (అవికా గోర్) పరిచయమవుతుంది ఆమెను ప్రేమిస్తాడు తనూ అతణ్ని ప్రేమిస్తుంది ఐతే తన అమెరికా కలకు అడ్డం పడుతున్నాడన్న కారణంతో కిరణ్ పై పగబడతాడు కీర్తి తండ్రి బండ్రెడ్డి సర్వేశ్వరరావు (రవిబాబు) మరి కీర్తి తండ్రి కోరిక ప్రకారం అమెరికా వెళ్లిందా లేక కిరణ్ కోసం ఇక్కడే ఉండిపోయిందా ఇంతకీ బండ్రెడ్డి పరిస్థితి ఏంటి అన్నది తెరమీదే చూసి తెలుసుకోవాలి  కథనం - విశ్లేషణ   రామ్మోహన్ నిర్మాణంలో వచ్చిన మూడు సినిమాలు చూస్తే అందులో కాన్సెప్ట్ చాలా సింపుల్గా ఉంటుంది కథల విషయంలో నేల విడిచి సాము చేయలేదు చాలా మామూలుగా అనిపించే పాయింట్ చుట్టూ అల్లుకున్న కథలకు ఆహ్లాదకరమైన కథనం - నటీనటుల ప్రతిభ - మంచి టెక్నికల్ వాల్యూస్ తోడై ఆ సినిమాలు తెలుగు ప్రేక్షకులకు మంచి అనుభూతిని మిగిల్చాయి  దర్శకుడిగా తొలి ప్రయత్నంలో రామ్మోహన్ ఈ సినిమాల ఫార్ములానే ఫాలో అయ్యాడు చాలా సింపుల్ గా అనిపించే కథను ఎంచుకున్నాడు మంచి నటీనటుల్ని తీసుకున్నాడు టెక్నికల్ టీం కూడా మంచి ఔట్ పుట్ ఇచ్చింది ఎటొచ్చీ సమస్యంతా కథనంతోనే ఎంచుకున్న ప్లాట్ బావున్నప్పటికీ స్క్రీన్ ప్లే తేడా కొట్టేయడంతో ‘తను నేను’ అనుకున్నంతగా ఆహ్లాదం పంచలేకపోయింది  హీరో పేరు చూసి హీరోయిన్ ప్రేమించడం దాని చుట్టూ ఓ సినిమా కథను నడపడం అన్నది చాలా రిస్కీ వ్యవహారం వినడానికి చాలా సిల్లీగా అనిపిస్తుంది కానీ ‘అష్టాచెమ్మా’లో ఈ పాయింటుని ప్రేక్షకులు కన్విన్స్ అయ్యేలా చెప్పడంలో మోహనకృష్ణ సక్సెస్ అయ్యాడు ‘తను నేను’లో కూడా ఇలాంటి సిల్లీ పాయింట్ ఒకటుంది హీరో హీరోయిన్ల మధ్య విభేదాలు వచ్చి విడిపోవడానికి దారితీసే కీలకమైన పాయింటిది అది వినడానికే కాదు చూడ్డానికి కూడా సిల్లీగా అనిపించడంతో అంతవరకు ఓ మోస్తరుగానే సాగిన ‘తను నేను’ ప్రేక్షకుడిని నిట్టూర్చేలా చేస్తుంది  కాల్ సెంటర్ జాబ్ చేసే హీరో ఎన్నారైలు లైన్లోకి రాగానే బూతులు తిట్టేస్తుండటం కన్విన్సింగ్ గా అనిపించదు ఐతే క్యారెక్టర్ని ఎస్టాబ్లిష్ చేయడానికి దర్శకుడు సినిమాటిక్ లిబర్టీ తీసుకున్నాడులే అని సరిపెట్టుకోవచ్చు హీరోయిన్ హీరోను ఉన్నట్లుండి ప్రేమించేయడం కానీ అతడి కోసం తన యుఎస్ కలను అటకెక్కించేయడం కానీ లాజికల్ గా అనిపించవు కథనం కొంచెం వేగంగానే సాగిపోతుండటంతో సర్దుకుపోవచ్చు ఇలా ప్రథమార్ధం వరకు బండి ఓ మోస్తరుగానే నడిచిపోతుది కానీ ద్వితీయార్ధంలో కథను మలుపు తిప్పే సన్నివేశం దగ్గరే వస్తుంది సమస్య  మామ బాధ వదిలించుకోవడానికి హీరో వేసే ప్లాన్ ఆ ప్లాన్ తర్వాత కథ మలుపు తిరిగే తీరు సిల్లీగా అనిపిస్తాయి ఇక ఆ తర్వాత దర్శకుడు ఏం చూపించినా ఎంత డ్రామా పండించే ప్రయత్నం చేసినా కన్విన్సింగ్ గా అనిపించే అవకాశం లేకపోయింది హీరో హీరోయిన్ల పాత్రల్ని సరిగా తీర్చిదిద్దలేదు కానీ రవిబాబు పోషించిన బండ్రెడ్డి పాత్ర సినిమాకు ప్రధాన ఆకర్షణ ఈ పాత్ర కనిపించిన ప్రతిసారీ వినోదం పండుతుంది రవిబాబు-సత్యకృష్ణ రవిబాబు-సంతోష్ మధ్య వచ్చే సన్నివేశాలు బావున్నాయి ఐతే బండ్రెడ్డి క్యారెక్టర్ని మరింతగా పొడిగించకపోవడం నిరాశ పరుస్తుంది ఈ పాత్రను చివరిదాకా కొనసాగిస్తే ఇది మరో ‘సినిమా చూపిస్త మావ’ అవుతుందనుకున్నాడేమో రామ్మోహన్ కొత్తదనం కోసం ఆ పాత్రకు తెరదించేశాడు అక్కడి నుంచే సినిమా గాడి తప్పింది   ఎంచుకున్న ప్లాట్ బాగుంది రవిబాబు పాత్రనూ బాగా రాసుకున్నారు అక్కడక్కడా కొన్ని కామెడీ సన్నివేశాలు పండాయి నటీనటులు సాంకేతిక నిపుణులు కూడా సినిమా కోసం తమ వంతు చేయాల్సింది చేశారు కానీ ప్లాబ్లెం అంతా కథనంతోనే అక్కడే ‘తను నేను’ నిరాశ పరిచింది  నటీనటులు   ‘గోల్కొండ హైస్కూల్’ సినిమాలో క్రికెట్ టీం కెప్టెన్ గా ఆకట్టుకున్న సంతోష్ శోభన్ హీరోగా తొలి సినిమాలోనూ ప్రామిసింగ్ గా అనిపించాడు రామ్మోహన్ బేనర్లోనే పరిచయమైన నాని అవసరాల శ్రీనివాస్ రాజ్ తరుణ్ ల మాదిరే సహజంగా నటించడానికి ట్రై చేశాడు అతడి డిక్షన్ బాగుంది ఐతే హావభావాలు డైలాగ్ డెలివరీలో అక్కడక్కడా నిలకడ తప్పాడు అనుభవం మీద సంతోష్ మంచి నటుడిగా ఎదిగే అవకాశముంది అవికా గోర్ ఎప్పట్లాగే హీరోయిన్ అన్న ఫీలింగ్ కలిగించకుండా ఓ మామూలు అమ్మాయిలా కనిపించింది ఆమెకు అదే ప్లస్ అదే మైనస్ ఫిజిక్ విషయంలో గ్లామర్ విషయంలో ఆమెకు మంచి మార్కులు పడవు నటన ఓకే రవిబాబు తనదైన శైలిలో నటించి మెప్పించాడు సత్యకృష్ణకు పెద్దగా స్కోప్ లేకపోయింది హీరో ఫ్రెండు నరేష్ గా క్యాస్ట్ ఫీలింగ్ శ్రీకాంత్ గా నటించిన ఇద్దరు కుర్రాళ్లు బాగానే చేశారు  సాంకేతిక నిపుణులు   సన్నీ ఎంఆర్ ఇలాంటి ఆఫ్ బీట్ సినిమాలకు తన సంగీతం బాగా సూటవుతుందని మరోసారి రుజువు చేశాడు అతడి పాటలు నేపథ్య సంగీతం ప్లెజెంట్ ఫీలింగ్ కలిగిస్తాయి సురేష్ ఛాయాగ్రహణం కూడా సింపుల్ గా బాగుంది మామూలు లొకేషన్లనే బాగా చూపించాడు ఈ సినిమాకు సాయి సుకుమార్ తో కలిసి రామ్మోహనే కథ స్క్రీన్ ప్లే మాటలు అందించాడు సినిమాకు మేజర్ మైనస్ స్క్రీన్ ప్లేనే పంచ్ డైలాగుల కోసం పాకులాడకుండా సన్నివేశాలకు తగ్గట్లు సింపుల్ డైలాగులే రాశారు దర్శకత్వ పరంగా రామ్మోహన్ ప్రత్యేకత కొన్నిచోట్ల కనిపిస్తుంది హడావుడి లేకుండా సింపుల్ గా సాగే అతడి నరేషన్ స్టయిల్ ఓకే కానీ కన్సిస్టెన్సీ లేకపోవడం సమస్య  చివరగా- ఆమె అతడు అంత కిక్కివ్వలేదు  
__________________________
   త్రిపుర (స్వాతి) ఓ పల్లెటూరి అమ్మాయి ఎదుటి వాళ్ల గురించి ఆమె కనే కలలు నిజమైపోతుంటాయి ఇలా ఆమె కలలో చనిపోతారని ఊహించిన ఇద్దరు నిజంగానే చనిపోతారు ఇంతలో ఆమె కలలకు సంబంధించి ట్రీట్ మెంట్ ఇచ్చే డాక్టర్ నవీన్ (నవీన్ చంద్ర)తోనే తన పెళ్లవుతుంది ఐతే తన భర్తకే తన వల్ల ముప్పు ఉందని త్రిపుర కల కంటుంది మరోవైపు త్రిపుర - నవీన్ కొత్తగా మారిన ఇంట్లో కూడా ఓ సమస్య ఉంటుంది ఆ ఇబ్బంది ఏంటి భర్త గురించి త్రిపుర కన్న కల నిజమైందా అన్నది మిగతా కథ  కథనం - విశ్లేషణ   కొత్తదనం పేరుతో మరీ నేలవిడిచి సాము చేయనక్కర్లేదు మామూలు ఫార్ములా కథల్నే కొంచెం కొత్తగా ప్రెజెంట్ చేసి కాస్త ఎంటర్ టైన్ మెంట్ జోడిస్తే బాక్సాఫీస్ బండిని సులువుగా లాగేయొచ్చని ‘గీతాంజలి’ సినిమాతో రుజువు చేశాడు రాజ్ కిరణ్ కానీ ఈసారి ఏదో కొత్తగా ‘అమ్మాయి-కలలు’ అనే కొత్త కాన్సెప్ట్ ఏదో ట్రై చేయబోయి దాన్ని ఎటూ కాకుండా మధ్యలో వదిలేసి మళ్లీ తన ‘గీతాంజలి’ సినిమానే చూపించి నిరాశ పరిచాడతను  ప్రేమకథా చిత్రం అయినా గీతాంజలి అయినా  మూల కథ ఒక్కటే తనకు అన్యాయం చేసిన వాళ్లను ఓ అమ్మాయి దయ్యంగా మారి ప్రతీకారం తీర్చుకోవడమే వీటిలో పాయింట్ త్రిపుర కూడా ఆ టైపు కథే కాకపోతే దానికి ఓ భిన్నమైన నేపథ్యాన్ని జోడించడానికి ప్రయత్నించాడు రాజ్ కిరణ్ కానీ అది అతక లేదు  ‘త్రిపుర’ ట్రైలర్ చూస్తే కలలు దాని వెనుక సైన్స్ అంటూ ఏదో ఆసక్తికర పాయింట్ చుట్టూ కథను నడిపారని అర్థమవుతుంది ఐతే ఆ కాన్సెప్ట్ అంతా నీలకంఠ ‘మాయ’ సినిమా స్ఫూర్తితో రాసుకున్నదే దాన్ని అంత ఆసక్తికరంగా కూడా ప్రెజెంట్ చేయలేకపోయాడు రాజ్ కిరణ్ మొదట్లో ఈ కలల కాన్సెప్టుపైనే కథనాన్ని నడిపి ఓ దశ దాటాక దాన్ని పక్కనబెట్టేసి రొటీన్ హార్రర్ కామెడీల బాటలోనే నడిపించాడు  త్రిపుర పరిచయ సన్నివేశాలన్నీ పల్లెటూల్లో నడిపించి ఆ తర్వాత సీన్ సిటీకి మార్చి అక్కడక్కా కొన్ని ఆసక్తికర సన్నివేశాలతో మలుపులతో ప్రథమార్ధం వరకు ఓ మోస్తరుగానే బండి నడుస్తుంది కానీ ద్వితీయార్ధాన్ని మాత్రం పూర్తిగా తేల్చేశాడు దీనికి ప్రధాన కారణం కథనం రొటీన్ బాటలో సాగడమే దయ్యం ఓ కామెడీ గ్యాంగుని రఫ్ఫాడేయడం అనే అరిగిపోయిన కామెడీని మళ్లీ ఇందులోనూ చూపించారు చివర్లో ప్రేక్షకుల్ని థ్రిల్ చేయడంలోనూ డైరెక్టర్ సక్సెస్ కాలేకపోయాడు విలన్ ఎవరన్నది కాస్త ముందే అర్థమైపోతుంది ఈ మాత్రం దానికా ఇంత సాగదీశారు అన్న ఫీలింగ్ కలుగుతుంది   హార్రర్ థ్రిల్లర్ అని ట్యాగ్ వేశారు కానీ సినిమాలో హార్రర్ ఫ్యాక్టర్ పెద్దగా వర్కవుట్ కాలేదు థ్రిల్ కూడా అంతంత మాత్రమే నిడివి రెండున్నర గంటలుండటం సినిమాకు పెద్ద మైనస్ లెంగ్త్ ఓ 20 నిమిషాలు తగ్గించి ఉంటే ‘త్రిపుర’ కొంచెం బెటర్ ఫీలింగ్ ఇచ్చేదేమో  నటీనటులు   స్వాతి టాలెంటుకి తగ్గ పాత్ర ఇదని చెప్పలేం కానీ అవకాశం ఉన్నంత వరకు తన పెర్ఫామెన్స్ తో స్వాతి ఆకట్టుకుంది ఆమె మునుపటి ఛార్మ్ కోల్పోయినప్పటికీ అమాయక పల్లెటూరి అమ్మాయిగా పాత్రకు తగ్గట్లుగా కనిపించింది ఇంటర్వెల్ కు ముందు భర్తకు తన వల్లే ఆపద ఉందని తెలిసినపుడు క్లైమాక్స్ సీన్ లో స్వాతి తన యాక్టింగ్ టాలెంట్ చూపించింది నవీన్ చంద్ర పాత్రకు తగ్గట్లు నటించాడు విలన్ పాత్ర పోషించిన మురళి పర్వాలేదు ఐతే రావు రమేషే నిరాశ పరిచాడు అందులో ఆయన తప్పేం లేదు కథలో కీలక పాత్ర అనుకుంటాం కానీ ఆయనకు ఇందులో అంత ప్రాధాన్యం ఏమీ లేదు సస్తగరి - షకలక శంకర్ - జయప్రకాష్ రెడ్డి ఓ మోస్తరుగా నవ్వించారు  సాంకేతిక వర్గం   కొత్త సంగీత దర్శకుడు కామ్రాన్ పర్వాలేదనిపించాడు రెండు పాటలు బావున్నాయి ఐతే సినిమాలో పాటలకు అంతగా ప్రాధాన్యం లేదు నేపథ్య సంగీతం కన్సిస్టెన్సీ లేదు హార్రర్ తో ముడిపడిన సీన్స్ లో బ్యాగ్రౌండ్ స్కోర్ బాగానే ఉంది కానీ మిగతా సన్నివేశాల్లో చాలా మొక్కుబడిగా ఉంది ఆర్ఆర్ రవికుమార్ సానా ఛాయాగ్రహణం బాగుంది హార్రర్ అనగానే అవసరం లేని అర్థం లేని షేకింగులతో ఇబ్బంది పెట్టకుండా అవసరానికి తగ్గట్లే కెమెరాను ఉపయోగించాడు వెలిగొండ శ్రీనివాస్ తో కలిసి స్క్రీన్ ప్లే అందించిన కోన వెంకట్ తన మ్యాజిక్ చూపించలేకపోయాడు డైలాగ్స్ మామూలుగా అనిపిస్తాయి గుర్తుంచుకోదగ్గవేమీ లేదు రాజ్ కిరణ్ దర్శకుడిగా తొలి సినిమా తరహాలో తన ముద్ర చూపించలేకపోయాడు కొత్త పాయింట్ అనుకున్నపుడు దానిమీదే కథను నడపాల్సింది మళ్లీ తన పాయింటు మీద తనకే కాన్ఫిడెన్స్ లేక రొటీన్ బాటలోకి వెళ్లిపోయినట్లుగా అనిపిస్తుంది  చివరగా హార్రర్ లేదు థ్రిల్లూ లేదు  
__________________________
   తనతో పాటు ఒకే హాస్పిటల్లో పుట్టిన రమ్య (ఆనంది) అదితి (మనీషా యాదవ్)లతో జీవా (జివిప్రకాష్ కుమార్) అనే కుర్రాడు ఆడే సయ్యాటల నేపథ్యంలో సాగే కథ ఇది ముందు అతను రమ్య ప్రేమలో పడతాడు ఆమె కూడా అతణ్ని ప్రేమిస్తుంది ఐతే జీవా చేసిన ఓ తప్పుతో అతణ్ని చీకొట్టి వెళ్లిపోతుందది రమ్యఅదే సమయంలో అదితి అతడికి ఐలవ్యూ చెబుతుంది ఐతే కొన్నాళ్ల తర్వాత ఆమె కూడా అతణ్ని వదిలేస్తుంది ఈ పరిస్థితుల్లో మళ్లీ అతడికి రమ్య తారసపడుతుంది తిరిగి ఆమె ప్రేమను గెలుచుకోవడానికి జీవా ఎలాంటి ప్రయత్నాలు చేశాడు చివరికి వాళ్లిద్దరూ ఒక్కటయ్యారా లేదా అన్నది మిగతా కథ  కథనం - విశ్లేషణ   ‘త్రిష లేదా నయనతార’ సినిమా చూస్తున్నంతసేపూ ఈ సినిమా నిజంగానే తమిళంలో రూ20 కోట్ల వసూళ్లు అన్న సందేహం కలగడం ఖాయం ఎందుకంటే అంతగా ప్రేక్షకులు ఎగబడి చూసేంత ‘మేటర్’ ఇందులో ఏమీ లేదు బహుశా తమిళ ప్రేక్షకులకు అడల్ట్ కామెడీ అనేది పెద్దగా పరిచయం లేని జానర్ కావడం వల్ల ఈ సినిమా ఎగబడి చూసి ఉండొచ్చేమో   కానీ గత కొన్నేళ్లలో మారుతి బ్రాండు సినిమాలు లెక్కలేనన్ని చూసిన తెలుగు ప్రేక్షకులకు ‘త్రిష లేదా నయనతార’ అంత ప్రత్యేకంగా ఏమీ అనిపించదు దీనికంటే ఎక్కువ డోస్ ఉన్న అడల్ట్ కామెడీలు మనం చాలానే చూశాం ఇందులో హీరోయిన్ గా నటించిన ఆనందిని చూస్తే ఆమె తెలుగులో చేసిన ‘బస్ స్టాప్’ సినిమా గుర్తుకు రాకమానదు ఆ సినిమాలో మనం చూడని అడల్ట్ కామెడీనా బూతు జోకులా వాటి ముందు ‘త్రిష లేదా నయనతార’లో వచ్చే జోకులు సన్నివేశాలు మన ప్రేక్షకులు చాలా మామూలుగా అనిపిస్తాయి  అప్పుడెప్పుడో ‘శంకర్ దాదా ఎంబీబీఎస్’లోని ఓ పాటలో చిరు ‘ఆ మరుసటి రోజు మా వీధిలోకి ఐశ్వర్య వచ్చింది’ అంటాడు కదా ఆ కాన్సెప్ట్ లో సాగే సినిమా ఇది ఈ అమ్మాయి కాకపోతే ఇంకో అమ్మాయి అన్న ధోరణిలో సాగుతాయి కథాకథనాలు చివర్లో కూడా అదే సందేశం ఇచ్చారు ఉండటానికి ఇందులో హీరోకు రెండు లవ్ స్టోరీలు ఉన్నాయి కానీ ఏదీ గొప్పగా ఏమీ లేదు ఫస్ట్ లవ్ స్టోరీలో కొంచెం ఫీల్ ఉన్నట్లు బాగానే సాగుతున్నట్లు అనిపిస్తుంది కానీ దాన్ని సడెన్ గా బ్రేక్ చేసేసి రెండో లవ్ స్టోరీని తెచ్చారు అది పూర్తిగా అడల్ట్ కామెడీ మీద నడిచే స్టోరీ కొన్ని అడల్ట్ జోకులు పర్వాలేదనిపిస్తాయి కానీ పగలబడి నవ్వేలా అయితే లేవు ఈ స్టోరీని చాలా సిల్లీగా ముగించారు  అమ్మాయిలు-మందు అనే కాన్సెప్ట్ మీద హీరో వల్లించే వేదాంతం చిత్రంగా ఉంటుంది అది చూస్తే ‘మద్యం అమ్మాయిలకు మాత్రమే హానికరం’ అని మొదట్లో ట్యాగ్ వేయాల్సిందేమో అనిపించేలా ఉంటుంది సినిమాలో హీరో ఎన్నిసార్లు మందు కొడతాడో లెక్కే ఉండదు కానీ అబ్బాయిలు మందు కొడితే తప్పేం లేదు లేడీస్ తాగితేనే ప్రమాదం అని లెక్చర్ దంచుతాడు సెకండాఫ్ లో మళ్లీ తన పాత లవ్ స్టోరీని పండించుకునే ప్రయత్నం చేస్తాడు హీరో ఈ సన్నివేశాలు కూడా గొప్పగా ఏమీ లేవు   దర్శకుడు కథాకథనాల మీద పెద్దగా దృష్టిపెట్టలేదు కేవలం అడల్ట్ కామెడీ మీద జోకుల మీద బండి లాగించేద్దామని చూశాడు కాకపోతే తమిళ ప్రేక్షకులు ఆ కామెడీకి తెగ నవ్వేశారేమో కానీ మనోళ్లకు ఈ డోస్ సరిపోదు ఇప్పటికే దీని బాబు లాంటి అడల్ట్ కామెడీలు చూసిన మనోళ్లకు ‘త్రిష లేదా నయనతార’లో ఏ విశేషం కనిపించదు తక్కువ నిడివి ఉండటం మరీ బోర్ కొట్టకుండా సాగిపోవడం  సంగీతం బాగుండటం దీనికి ప్లస్ అయ్యే అంశాలు  నటీనటులు  టీనేజీలో అమ్మాయిల కోసం తహతహలాడిపోయే టీనేజీ కుర్రాడి పాత్రలో జివిప్రకాష్ కుమార్ పర్వాలేదు అతడి ఫిజిక్ వేర్వేరు వయసుల్లో కనిపించడానికి బాగా ఉపయోగపడింది స్కూలు పిల్లాడిగా ఆ తర్వాత వయసొచ్చిన కుర్రాడిగా వేరియేషన్ బాగానే చూపించాడు ఐతే ప్రతి సన్నివేశంలోనూ చిరాగ్గా ఫేస్ పెట్టమని డైరెక్టర్ అతడికి చెప్పాడో ఏమో సినిమా అంతా అలాగే కనిపించాడు తమిళంలో ఆనందిగా పేరు మార్చుకుని రాణిస్తున్న తెలుగమ్మాయి రక్షిత సినిమాకు ప్రధాన ఆకర్షణ ఆమె తన అందంతో అభినయంతో ఆకట్టుకుంది తన కళ్లు కట్టిపడేస్తాయి ఈ సినిమా చూశాక రక్షిత టాలెంట్ మనం వాడుకోవట్లేదేమో అనిపిస్తుంది మరో హీరోయిన్ మనీషా యాదవ్ బాగానే స్కిన్ షో చేసింది కానీ ఆమె అంత అందంగా లేదు హీరోయిన్ అన్న ఫీలింగ్ ఇవ్వదు చాన్నాళ్ల తర్వాత గెస్ట్ రోల్ చేసిన సిమ్రాన్ బాగానే చేసింది ఐతే పూర్తిగా గ్లామర్ కోల్పోయిన సిమ్రాన్ ను చూడటం ఆమె అభిమానులకు కొంచెం కష్టమే  సాంకేతిక వర్గం   టెక్నీషియన్స్ అందరూ మంచి ఔట్ పుటే ఇచ్చారు జివిప్రకాష్ కుమార్ నేపథ్య సంగీతం సినిమాకు పెద్ద ప్లస్ పాయింట్ లవ్ సీన్స్ లో చక్కటి బ్యాగ్రౌండ్ స్కోర్ తో తన ప్రత్యేకత చూపించాడు జివి పాటలు కూడా బాగానే  ఉన్నాయి హీరో హీరోయిన్ల మధ్య వచ్చే మెలోడీ బాగా ఆకట్టుకుంటుంది తెలుగు లిరిక్స్ మరీ ఇబ్బందికరంగా ఏమీ లేవు కొంచెం శ్రద్ధ పెట్టి రాయించినట్లున్నారు శశాంక్ వెన్నెలకంటి చాలా వరకు తమిళ డైలాగుల్నే దించాడు కానీ కొన్నిచోట్ల తమిళ ఫ్లేవర్ ఉన్న డైలాగుల్ని బాగానే తెలుగీకరించాడు డైరెక్టర్ ఆధిక్ రవిచంద్రన్ కు ఇది తొలి సినిమా ఈ కాలం యూత్ ఎలా ఉన్నారన్న విషయంలో అతడికి బాగానే క్లారిటీ ఉంది వాళ్ల టేస్టుకు తగ్గ కామెడీ అందించే ప్రయత్నం చేశాడతను కొన్ని సన్నివేశాల వరకు పనితనం చూపించాడు కానీ కథాకథానాల్ని సరిగా తీర్చిదిద్దడంలో ఫెయిలయ్యాడు  చివరగా- ఈ అడల్ట్ కామెడీ మనకు ఆనదు  
__________________________
   గౌతమ్ (కళ్యాణ్ రామ్) తన ఫ్యామిలీకి అండగా నిలిచే దమ్మున్న కుర్రాడు అతడికి తల్లిదండ్రులన్నా తమ్ముడన్నా చాలా ఇష్టం తన ఫ్రెండు ప్రేమించిన అమ్మాయిని పప్పీ (విక్రమ్ జీత్ మాలిక్) అనే రౌడీ బలవంతంగా పెళ్లి చేసుకోబోతుంటే ఎత్తుకొచ్చి రిజిస్టర్ ఆఫీసులో పెళ్లి చేయిస్తాడు గౌతమ్ దీంతో పప్పీ గౌతమ్ మీద పగబడతాడు గౌతమ్ ప్రేమించిన అమ్మాయిని తాను పెళ్లాడతానని సవాల్ చేస్తాడు ఇంతలో గౌతమ్ నందిని (సోనాల్ చౌహాన్) ప్రేమలో పడతాడు పప్పీ ఆమెను ఎత్తుకొచ్చేస్తాడు ఆ తర్వాత పప్పీ దగ్గరికే చేరి అతడి వెనుక ఉన్న వాళ్లు ఒక్కొక్కరినే చంపుకుంటూ వస్తాడు గౌతమ్ నందిని కోసమే ఇదంతా చేస్తున్నట్లు గౌతమ్ నమ్మిస్తాడు కానీ అసలు కారణం వేరే ఉంటుంది ఆ కారణం ఏంటి చివరికి తాను అనుకున్నది గౌతమ్ సాధించాడా లేదా అన్నది మిగతా కథ  కథనం - విశ్లేషణ   కొన్ని సినిమాల విషయంలో లాజిక్కుల గురించి జనాలు పట్టించుకోరు రొటీన్ గా ఉన్నా క్షమించేస్తారు ఐతే ప్రేక్షకుల్ని వినోదం మత్తులో ముంచెత్తినపుడే అలా జరుగుతుంది ‘పటాస్’ సినిమా ఆ విషయంలో విజయం సాధించింది ఆద్యంతం ప్రేక్షకుడిని ఎంటర్టైన్ చేస్తూ సాగిపోవడంతో లాజిక్కుల గురించి రొటీన్ గా ఉండటం కంప్లైంట్స్ ఏమీ లేకుండా సినిమా చూశారు ఆదరించారు ఆడియన్స్ ఐతే అన్ని సినిమాల విషయంలోనూ అలా జరగదు అందుకు ‘షేర్’ సరైన ఉదాహరణ  పటాస్ స్టయిల్లోనే లాజిక్కులు లేకుండా చాలా రొటీన్ గా సాగిపోయే సినిమా ‘షేర్’ కానీ ఈ సినిమా ‘పటాస్’లా వినోదంలో ముంచెత్తలేదు రెండు గంటల్లోపే నిడివి ఉన్నా కూడా బోర్ కొట్టించేసింది ‘షేర్’ సోసోగా ఉండే ఎంటర్ టైన్ మెంట్ ను నమ్మకుని బండి లాగించేద్దామని చూశాడు మల్లికార్జున్ ‘కత్తి’ సినిమా మిగిల్చిన చేదు అనుభవంతో కథ మీద మరీ ఎక్కువ శ్రద్ధ పెట్టకుండా రొటీన్ మాస్ మసాలా అంశాల మీదే డిపెండ్ అయిపోయాడతను దురదృష్టవశాత్తూ ఇందులో కామెడీ అంతగా పండలేదు పాత చింతకాయ పచ్చడి లాంటి కథాకథనాలు నిరాశ పరిస్తే రసం లేని కామెడీ నవ్వించలేకపోయింది  సినిమా మొదలైన తీరు ‘షేర్’ మీద ఆసక్తి పుట్టేలా చేస్తుంది హీరోయిన్ మీద కథ నడపడం బాగానే అనిపిస్తుంది నా పెళ్లి చెడగొట్టావ్ కాబట్టి నువ్వు ప్రేమించే అమ్మాయిని నేను పెళ్లి చేసుకుంటా అంటూ విలన్ ఛాలెంజ్ చేయడం దానికి హీరో ప్రతి సవాల్ విసరడం ఇదంతా చూస్తే బేసిక్ ప్లాట్ కొంచెం డిఫరెంటుగానే ఉన్నట్లనిపిస్తుంది ఐతే ఆ తర్వాత హీరో హీరోయిన్ల లవ్ స్టోరీతోనే కథనం గాడి తప్పుతుంది  జాతీయ జెండాను కింద పడకుండా పట్టుకున్నాడని హీరోను చూడకుండానే హీరోయిన్ లవ్వులో పడిపోవడం హీరో కూడా అంతే సిల్లీగా ఆమెకు ఫ్లాటై పోవడం ఆ తర్వాత ఇద్దరి మధ్య వచ్చే డ్రామా ఏమంత ఆసక్తికరంగా అనిపించవు మధ్యలో బ్రహ్మిని తీసుకొచ్చి కామెడీ చేయించాలని చూశారు కానీ అదేమంత వర్కవుట్ కాలేదు ఉన్నంతలో విలన్ బ్యాచ్ కు హీరోకు మధ్య వచ్చే సన్నివేశాలు కాస్త పండటంతో సోసోగా ప్రథమార్ధం ముగుస్తుంది  విలన్ క్యారెక్టర్ బలంగా ఉండుంటే ద్వితీయార్ధం మీద ఆసక్తి పెరిగేది కానీ అతడి పాత్రను ముందే తేల్చేశారు అంత బిల్డప్ ఇచ్చి సవాల్ చేసిన విలన్ చాలా సిల్లీగా ప్రవర్తిస్తాడు హీరోకు అతడికి మధ్య ఎత్తులు పైఎత్తులు ఏమీ ఉండవు మన తెలుగు సినిమా ఫార్ములా ప్రకారం హీరో విలన్ పంచన చేరి అతణ్ని కావాల్సినట్లు ఆడించేస్తుంటే ఆసక్తి సన్నగిల్లిపోతుంది విలన్ చాలా సింపుల్ గా విలన్ గ్యాంగులో ఒక్కొక్కర్నే లేపేస్తుంటాడు మరోవైపు లుంగీబాబాగా ఎమ్మెస్ నారాయణతో కామెడీ ట్రై చేశారు కానీ నవ్వులు పండలేదు ఉన్నంతలో పృథ్వీ ‘చిరాగ్గా’ అనే ఊతపదంతో కొన్ని పంచులేసి నవ్వించాడు  హీరో మిషన్ వెనుక ఏదో కారణం ఉండే ఉంటుందని ఊహించడం ప్రేక్షకుడికి పెద్ద కష్టమేమీ కాదు ఫ్లాష్ బ్యాక్ ట్విస్ట్ ప్రేక్షకుల స్టన్ అయిపోయేలా ఏమీ చేయదు ఇదొక రొటీన్ రివెంజ్ డ్రామా అన్న ఫీలింగ్ వచ్చేస్తుంది అప్పటికి ఇక క్లైమాక్స్ కూడా మామూలుగా ముగుస్తుంది మొత్తంగా చూస్తే రెండుగంటల్లోపు సినిమాలో వినోదం పండింది ప్రేక్షకుణ్ని ఎంగేజ్ చేసింది తక్కువ సమయమే కథాకథనాల్లో కొత్తదనమూ లేక ఎంటర్టైన్మెంటూ పండక బోర్ కొట్టించేశాడు ‘షేర్’  నటీనటులు  ‘పటాస్’ ఇచ్చిన కాన్ఫిడెన్స్ కళ్యాణ్ రామ్ నటనలో కనిపిస్తుంది అతను ఉత్సాహంగానే నటించాడు డ్యాన్సులు ఫైట్లు బాగానే చేశాడు ఐతే అతడికి గౌతమ్ పాత్ర పెద్దగా సవాలేమీ విసరలేదు అంతా రొటీన్ వ్యవహారం కావడంతో మామూలుగా చేసుకెళ్లిపోయాడు సోనాల్ చౌహాన్ నటించాల్సిన అవసరం పెద్దగా లేకపోయింది ఆమె చలాకీతనం ఆకట్టుకుంటుంది గ్లామరస్ గా కనిపించి బాగానే అందాల విందు చేసింది విలన్ విక్రమ్ జీత్ జోకర్ టైపు పాత్ర చేశాడు ముకేష్ రుషిది కూడా రొటీన్ క్యారెక్టరే రావు రమేష్ రోహిణి బాగా చేశారు బ్రహ్మానందం నవ్వించడానికి చాలా ప్రయత్నమే చేశాడు కానీ ఫలితం లేకపోయింది ఆలీ కామెడీ కొంచెం పర్వాలేదు పృథ్వీ బాగానే నవ్వించాడు అతడి పాత్ర ఇంకా పొడిగించి ఉంటే బావుండేదనిపిస్తుంది  సాంకేతిక వర్గం   మ్యూజిక్ డైరెక్టర్ తమన్ తన ప్రత్యేకత చూపించడానికి ఏమీ ప్రయత్నించలేదు పాటలు సోసోగా అనిపిస్తాయి మళ్లీ వినాలనిపించే ట్యూన్లేమీ లేవు బ్యాగ్రౌండ్ స్కోర్ కూడా రొటీన్ గా అనిపిస్తుంది సర్వేష్ మురారి ఛాయాగ్రహణం పర్వాలేదు నిర్మాణ విలువలు అంత గొప్పగా ఏమీ లేవు కళ్యాణ్ రామ్ సొంత సినిమాల్లో కనిపించే క్వాలిటీ ఇందులో లేదు బడ్జెట్ పరిమితులున్నాయని సన్నివేశాల్లో తెలుస్తూనే ఉంటుంది డైమండ్ రత్నబాబు కథా సహకారంతో పాటు మాటలు కూడా అందించాడు కొన్ని చోట్ల పంచ్ డైలాగులు పేలాయి మల్లికార్జున్ ను ‘షేర్’ డైరెక్టర్ గా కంటే ‘కత్తి’ దర్శకుడిగానే గుర్తుంచుకోవడం బెటరేమో హిట్టు కొట్టి తీరాల్సిన పరిస్థితిలో అతను కథాకథనాల మీద అతను మరీ లాజిక్కుల్లేని ఇంత రొటీన్ కథాకథనాల్ని నమ్ముకోవడం ఆశ్చర్యం కలిగించే విషయమే అతడి స్క్రీన్ ప్లేలో బిగువు లేదు దర్శకుడిగా అతను ప్రత్యేకత ఏమీ చూపించలేకపోయాడు  చివరగా షేర్ బోర్ కొట్టించేశాడు  
__________________________
   అశ్విన్ (సుమంత్ అశ్విన్) ప్రేమ కోసం జైలుకెళ్లిన కుర్రాడు రెండేళ్లు జైలు శిక్ష పూర్తి చేసుకుని బయటికి వస్తే అతడి ప్రేయసి ఇందు (మిస్త్రి చక్రవర్తి) కనిపించదు వెతికి వెతికి చివరికి ఇందు ఎక్కడుందో కనుక్కుంటాడు ఐతే ఇందును నేరుగా కలవలేక తను పని చేసే కంపెనీకే చెందిన నీరజ (సీరత్ కపూర్) సాయం తీసుకుంటాడు ఐతే ఇందు మరొకరికి దగ్గరవుతుండటం చూసి నీరజ సాయంతో ఆ మరో వ్యక్తిని ఆమెకు దూరం చేసే ప్రయత్నం చేస్తాడు అశ్విన్ ఇంతకీ అశ్విన్ ఇందు ఎందుకు దూరమయ్యారు అశ్విన్ జైలుకెందుకు వెళ్లాడు చివరికి అతను ఇందుకు మళ్లీ చేరువయ్యాడా లేదా అన్నది తెర మీదే చూసి తెలుసుకోవాలి  కథనం - విశ్లేషణ   ఎమ్మెస్ రాజు నిర్మాతే కాదు దర్శకుడు - రచయిత కూడా ఒకప్పుడు వర్షం - నువ్వొస్తానంటే నేనొద్దంటానా లాంటి సినిమాలకు స్క్రీన్ ప్లే రాసిన ప్రతిభాశాలి ఎమ్మెస్ రాజు తాజాగా ‘కొలంబస్’ సినిమాకు కథతో పాటు స్క్రీన్ ప్లే కూడా ఆయనే అందించారు ఆయన ఫామ్ కోల్పోయారని ‘తూనీగ తూనీగ’తోనే తేలిపోయింది ఐతే ఇంకోసారి ‘కొలంబస్’ సినిమాతో ఆ విషయాన్ని రుజువు చేశారు  అమెరికాను కనిపెట్టిన కొలంబస్ పేరు పెట్టారు కాబట్టి ఇక్కడ హీరో ఇంకోదో కనిపెట్టేస్తాడని ఇదేదో గొప్ప కథ అయి ఉంటుందని అని ఆశిస్తే నిరాశ తప్పదు ఈ కొలంబస్ తనకు చెప్పకుండా అడ్రెస్ మార్చేసిన ప్రేయసి కోసం వెతుకుతాడంతే ఆ అడ్రస్ కూడా చాలా సింపుల్ గా దొరికేస్తుంది ఆ తర్వాత సిల్లీ ప్లానులేసి హీరోయిన్ కు దగ్గరైపోతాడు  హీరో ప్రేమ కోసం జైలుకెళ్లడం అక్కడి నుంచే డిగ్రీ పూర్తిచేయడం ఈ విశేషాలు సినిమా మీద కొంచెం ఆసక్తి రేపాయి ఐతే కానీ ఆ జైలుకు సంబంధించిన విషయాల్లో ఏం విషయం లేదు హీరో ఇంట్రడక్షన్ సీన్ ఒక్కటి ఆ జైల్లో తీశారు ఆ వెంటనే హీరో రిలీజై బయటికొచ్చేసి హీరోయిన్ కోసం వెతుకులాట మొదలుపెడతాడు జైల్లో హీరోయిన్ పేరు తలుచుకుని అవతలి కబడ్డీ జట్టునంతా ఔట్ చేసేసి జైలు నుంచి డిస్టింక్షన్లో ఇంజినీరింగ్ కూడా పాసైపోయాడంటే అతడికేదో డీప్ లవ్ స్టోరీ ఉంటుందని అనుకుంటాం కానీ ఫ్లాష్ బ్యాక్ చూస్తే ఈ మాత్రం లవ్ స్టోరీకా హీరో అంతగా ఫీలైపోయాడు అన్న ఫీలింగ్ కలుగుతుంది  ఫ్లాష్ బ్యాక్ లవ్ స్టోరీలో విషయం లేకపోయినా ద్వితీయార్ధంలో తన ప్రేయసిని తిరిగి లైన్ లో పెట్టడానికి రెండో హీరోయిన్ సాయంతో హీరో వేసే ప్లాన్లు కొంచెం ఆసక్తి కలిగిస్తాయి ఇంటర్వెల్ దగ్గర ట్విస్ట్ ద్వితీయార్ధంలో హీరోయిన్ కొత్త బాయ్ ఫ్రెండుని ఇరికించడానికి హీరో రెండో హీరోయిన్ కలిసి ప్లాన్ చేసే సన్నివేశాలకు సంబంధించి స్క్రీన్ ప్లే పర్వాలేదు ఈ ప్లాన్ లవీ సిల్లీగా ప్రెడిక్టబుల్ గానే ఉన్నప్పటికీ ప్రథమార్ధంతో పోలిస్తే ద్వితీయార్ధం చాలా బెటర్ అనిపించేలా చేస్తాయి  ఐతే క్లైమాక్స్ లో ఏం జరగబోతోందని చాలా ముందే ప్రేక్షకుడికి హింట్ ఇచ్చేశాడు దర్శకుడు దీంతో చివర్లో వచ్చే మలుపు అంతగా ఆకట్టుకోదు పైగా హీరో ఓ అమ్మాయిని లైన్ లో పెట్టబోతూ ఇంకో అమ్మాయితో స్నేహం చేయడం చివరికి అసలు హీరోయిన్ లైన్ లోకి వచ్చాక ఇంకో హీరోయిన్ తో ప్రేమలో పడిపోవడం చివరికి ఎవర్ని ఎంచుకోవాలో తేల్చుకోలేకపోవడం ఇలాంటి కథలు ఇంతకుముందే తెలుగులో కొన్ని వచ్చాయి  లవ్ స్టోరీలకు ‘ఫీల్’ అన్నది అన్నిటికంటే ముఖ్యం ‘కొలంబస్’ ఆ ఫీల్ తేవడంలో సక్సెస్ కాలేదు ఉండటానికి రెండు లవ్ స్టోరీలున్నాయి కానీ ఏదీ కూడా జనాలకు అంతగా కనెక్టవలేదు ఉన్నంతలో హీరో ఫ్లాష్ బ్యాక్ లో వచ్చే మెయిన్ లవ్ స్టోరీతో పోలిస్తే వర్తమానంలో రెండో హీరోయిన్ తో లవ్ స్టోరీనే కాస్త నయం సప్తగిరితో కామెడీ చేయించే ప్రయత్నం చేశారు కానీ అతడి కంటే హీరో-రెండో హీరోయిన్ మధ్య వచ్చే ఫన్నీ సీన్సే కొంచెం బెటర్ కథకుడు - దర్శకుడు హైలైట్ అని భావించిన సన్నివేశాలు పెద్దగా పని చేయలేదు ఓ సాదాసీదా లవ్ స్టోరీ చూసిన ఫీలింగుతోనే బయటికొస్తాడు ప్రేక్షకుడు ప్రధాన పాత్రల క్యారెక్టరైజేషన్స్ అన్నీ మామూలుగా ఉండటం సినిమాకు పెద్ద మైనస్ అయింది   నటీనటులు   సుమంత్ అశ్విన్ మంచి నటుడన్న సంగతి ఇంతకుముందే ప్రూవ్ అయింది  ఐతే మంచి కథ పడ్డపుడే అతను రాణిస్తాడు ‘అంతకుముందు ఆ తరువాత’ లాంటి సినిమాలు పడితే అతను తన ప్రతిభ చూపిస్తాడు కానీ ‘కొలంబస్’ అతడికి పెద్ద ఛాలెంజేమీ విసరలేదు తన ఎనర్జిటిక్ పెర్ఫామెన్స్ తో సుమంత్ తన ప్రయత్నం తాను చేశాడు కానీ అతడి పాత్ర పేలవంగా ఉండటంతో సుమంత్ జనాలకు అతణ్ని ఈ సినిమాతో గుర్తుంచుకునే అవకాశం లేకపోయింది మిస్త్రి చక్రవర్తి పాత్ర కూడా అంతే ఆమె లీడ్ హీరోయిన్ అన్న ఫీలింగ్ ఏ కోశాన కలగదు క్యారెక్టరుకి తగ్గట్లే ఆమె నటన కూడా ఉంది ఉన్నంతలో సీరత్ కపూర్ బెటర్ ఆమె క్యారెక్టర్ కి కొంచెం వెయిట్ ఉంది ఆమె కాస్త నటించింది  కూడా కానీ గ్లామర్ విషయంలో సీరత్ కు మైనస్ మార్కులు పడతాయి విలన్ గా నటించిన కుర్రాడు పర్వాలేదు రోహిణికి పెద్దగా నటించే అవకాశం దక్కలేదు సప్తగిరి ఖాతాలో మరో చెత్త క్యారెక్టర్ పడింది అతను ఏమాత్రం నవ్వించలేకపోయాడు  సాంకేతిక వర్గం   జితిన్ రోషన్ పాటలు - నేపథ్య సంగీతం పర్వాలేదు రెండు పాటలు బావున్నాయి భాస్కర్ సామల ఛాయాగ్రహణం కూడా ఓకే నిర్మాణ విలువలు పర్వాలేదు దర్శకుడు ఆర్సామల ఈ సినిమాకు మాటల రచయిత కూడా అక్కడక్కడా కొన్ని పంచ్ లు పేలాయి దర్శకుడు కొత్త వాడైనా కొన్ని సన్నివేశాల్లో పనితనం చూపించాడు ఐతే ప్రథమార్ధంలో అతడి అనుభవ రాహిత్యం కనిపిస్తుంది తొలి గంట సినిమా చూస్తే దర్శకుడి పనితనం మీద చాలా సందేహాలు కలుగుతాయి కానీ ద్వితీయార్ధంలో పర్వాలేదనిపించాడు ఎమ్మెస్ రాజు కథాకథనాల్లోనే లోపాలున్నాయి కాబట్టి నింద దర్శకుడి మీదే వేసేయలేం   చివరగా కొలంబస్ బోరింగ్ లవ్ డిస్కవరీ  
__________________________
కథః   దక్షిణ భారతదేశంలో బేతాళ కోటను కేంద్రంగా చేసుకుని పారిపాలిస్తున్న భేతాళ వంశస్తులు 56 రాజ్యాలను తమ ఆధీనంలో వుంచుకుని పరిపాలిస్తుంటారు  కొంత కాలం ఉత్తరాన వున్న కింకిణీ ప్రాంతాన్ని రాజధానిగా చేసుకుని ఆ తరువాత దక్షిణాన వున్న బేతాళ కోటను కేంద్రంగా తమ ఆధీనంలో వున్న రాజ్యాలను పరిపాలిస్తూ నిర్దాక్షిణ్యంగా కప్పం వసూలు చేస్తుంటారు ఈ యాభై ఆరు రాజ్యాలలో ఒకటి భైరవ కోన అక్కడి ప్రజలు కరువుతో పంటలు పండక ఉపాధిలేక ఇబ్బంది పడుతుంటారు అయినా రాజుకు వారు కప్పం కట్టాల్సిందేనని బేతాళులు వేధిస్తుంటారు యవ్వన రాణి(శ్రీదేవి) ఆధీనంలో పరిపాలించబడుతున్న ఈ భైరవకోనలోనే మనోహరుడు(విజయ్) పెరిగి పెద్ద వాడవుతాడు అదే కోనలో పెరిగిన మందార మహాలక్ష్మీ(శ్రుతీహాసన్)తో ప్రేమలో పడతాడు అయితే నిత్య యవ్వనంతో మరణం అనేదే లేకుండా వుండాలంటే ఓ యజ్జం చేయాలని స్వామీజీ చెప్పడంతో ఆమె యవ్వనకాంక్షతో యజ్ఞం చేస్తూ వుంటుంది పౌర్ణమి రోజు జన్మించిన 18 మంది యువతులను బలిస్తే ఆమెకు నిత్య యవ్వన శక్తి వస్తుందనేది ఓ స్వామిజీ చెప్పడంతో పౌర్ణమి రోజే జన్మించిన మందార మహాలక్ష్మీని బేతాళులు ఎత్తుకుపోతారు అది తెలిసిన మనోహరుడు ఎలాగైనా బేతాళకోట కెళ్లి మందార మహాలక్ష్మీని విడిపించుకు తీసుకురావాలని వెళతాడు మరి మనోహరుడు తన ప్రేయసిని రక్షించుకున్నాడా అసలు మనోహరుడు ఎవరు అతను భైరవకోనకు ఎలా వచ్చాడు తదితర విషయాలు తెలియాలంటే సినిమా చూడాల్సిందే!  కథనం-విశ్లేషణః   పులి అనేది ఓ సోషియే ఫాంటసీ చిత్రం ఈ మధ్య కాలంలో తెలుగులో ఎలాగైతే బాహుబలి అనే సినిమా తెరకెక్కిందో ఇంచు మించు అలాంటి సినిమానే అయితే ఇందులో భారీ దనంతో కూడిన యుద్ధాలైతే లేవు కేవలం కత్తి ఫైటింగులు మాత్రం ఉన్నాయి ఈ తరహా చిత్రం మనం పూర్వాశ్రమంలో చాలానే చూశాం ఈ జనరేషన్ లోనైతే బాలకృష్ణ నటించిన భైరవద్వీపం అని చెప్పొచ్చు ఇలాంటి సోషియో ఫాంటసీ చిత్రాలను ప్రేక్షకులు మెచ్చే విధంగా తెరకెక్కిస్తే బాక్సాఫీస్ బద్దలవ్వడం ఖాయం ప్రేక్షకులు సినిమా చూస్తున్నంత సేపు కథలో లీనమై పోవాలి అప్పుడే అలాంటి కథలు కనెక్ట్ అవుతాయి లేకుంటే పులి లాగా బోర్ కొట్టించి ఎప్పుడెప్పుడు థియేటర్ నుంచి బయట పడదామా అనేంత విసిగిస్తాయి పులి చాలా సింపుల్ స్టోరీ బేతాళ కోటను కేంద్రంగా చేసుకుని పరిపాలిస్తున్న శ్రీదేవి తను నిత్యం యవ్వనవతిగా వుండటానికి పౌర్ణమి రోజు జన్మించిన ఓ పద్దెనిమిది మంది యువతులను బలివ్వడానికి సిద్ధమైతే అందులో శ్రుతీహాసన్ ఒకరు ఆమెను రక్షించుకోవడం కోసం హీరో చేసే సాహసాలే మిగతా కథ ఇలాంటి కథను మనం ఓ ఇరవైఏళ్ళ క్రితం వచ్చిన భైరవద్వీపం సినిమాలోనే చూశాం అందులో కూడా మాంత్రికుడు తనకు మరణం లేకుండా ఉండాలనే ఉద్దేశంతో యువతులను బలిస్తూ వుంటాడు అందులో భాగంగానే రోజాను బలివ్వడానికి తీసుకెళితే అతని చెర నుంచి రోజాను హీరో కాపాడుతాడు ఆ సినిమాలో కూడా బాలకృష్ణ ఎక్కడి నుంచో నదిలో కొట్టుకొచ్చి ఆ గూడెం ప్రజలకు దొరకడం అక్కడే పెగిరి పెద్ద కావడం మనం చూశాం ఇందులో కూడా విజయ్ నదిలో కొట్టుకొచ్చి భైరవకోనలో పెద్దమనిషిగా వుండే ప్రభుకి దొరుకుతాడు దాంతో అతన్ని అక్కడే పెంచి పెద్ద చేస్తారు వీళ్లు ఇలా నదిలో కొట్టుకొని రావడానికి కారణాలను ఫ్లాష్ బ్యాక్ లో చూపించడం వారి అసలు నేపథ్యం రివీల్ చేయడం సర్వసాధారణం భైరవద్వీపంలో ఎలాగైతే యాక్షిణీలో లోకం వుంటుందో ఇందులో కూడా యక్షిణీ పర్వత ప్రాంతం వుంటుంది ఆ సినిమాలో ఎలాగైతే మరగుజ్జు కమెడీయన్స్ వుంటారో ఇందులో కూడా ఆలీ విద్యుల్లతలాంటి వాళ్లను మరగుజ్జు వారిలా చూపించారు అందులో వారు ఎలా అయితే హీరోకి హెల్ప్ చేస్తారో ఇందులోనూ హీరో బేతాళకోటకు వెళ్లడానికి సహాయపడతారు ఇలాంటి సిమిలారిటీస్ సినిమాలో చాలానే వున్నాయి  నిజానికి ఇలాంటి సిమిలర్ స్టోరీలు మన తెలుగు ఆడియన్స్ కి బాగా పరిచయమే అయితే వీటిని డిఫరెంట్ స్క్రీన్ ప్లే తో ప్రేక్షకులను మెప్పించేలా తెరకెక్కిస్తే తప్పకుండా ఆదరిస్తారు అయితే దర్శకుడు శింబుదేవన్ అలాంటి మ్యాజిక్ లేమీ చేయలేదు దాంతో ఈ సినిమా చాలా పేలవంగా తెరమీద కనిపిస్తుంది  ఈ చిత్రానికి దర్శకుడు శింబుదేవన్ కథ అందించాడు స్క్రీన్ ప్లే కూడా అతనిదే కథలో ఎలాంటి బలం లేదని తెలిసి కూడా కథనం నడిపించడంలో ఫెయిలవ్వడం నిజంగా దర్శకుడి పొరపాటే విజయ్ లాంటి మాస్ హీరోతో విన్యాసాలు చేయించేటప్పుడు ఆడియన్స్ కుర్చీలోంచి కదలనీయకూడదు అలాంటివేమీ ఇందులో చేయలేదు మరీ వెటకారంగా వున్నాయి యాక్షన్ సీన్స్ అసలు హీరో ఇంట్రడక్షనే తేలిపోయింది బేతాళులు వచ్చి గ్రామస్తులను హింసిస్తుంటే వారి కాళ్లను పట్టుకుని బతిమాలడం విజయ్ అభిమానులకు ఆగ్రహం తెప్పిస్తుంది పైగా ఆ సన్నివేశం కవరింగ్ కోసం ఎక్కడ కాళ్లు పట్టుకోవాలో ఎక్కడ పోరాడాలో తెలుసుకుని ప్రవర్తించడమే తెలివైనోడి లక్షణం అని కన్వెన్స్ చేయడానికి ట్రై చేయడం అంత కనెక్ట్ కాదు ఎందుకంటే హీరో ఇంట్రడక్షన్ సీన్ ప్రేక్షకుల్ని కథలోనికి ఆలా తీసుకెళ్లిపోతుంది అలాంటి సీనే మరీ పేలవంగా వుంటే దానికి ఆడియన్స్ ఎలా కనెక్టవుతారు పైగా మొదటి హాఫ్ లో వచ్చే కామెడీ సీన్లు అసలు బాగలేవు కేవలం సినిమాను ముందుకు నడిపించడానికే ఆ సీన్లను ఇరికించినట్టు కనిపిస్తుంది మొదటి హాఫ్ మొత్తం చాలా నీరసంగా సినిమా ముందుకు సాగిపోతూ వుంటుంది ఇంటర్వెల్ బ్యాంగ్ లో సీజీతో క్రియేట్ చేసిన అడవి చిరుతతో పెట్టిన ఫైటింగ్ మరీ కృతకంగా వుంది దాని బదులు ఏ అడవిజాతి మనుషులతోనో యాక్షన్ సీన్స్ పెట్టినా బాగుండేది   తొలి అర్ధభాగం ఏదోలా మమ అనిపించిన దర్శకుడు ద్వితీయార్థంపై కొంత పట్టు సాధించడానికి ప్రయత్నించాడు ప్రేక్షకుల్ని సీట్ లో కూర్చోబెట్టేందుకు ట్రై చేశాడనే చెప్పొచ్చు శ్రుతీహాసన్ ను రక్షించుకోవడం కోసం బేతాళ కోటలోకి హీరోను ప్రవేశపెట్టి అక్కడ నుంచి హీరో - హీరోయిన్ ఎలా బయటపడతాడో అని ఆడియన్స్ అనుకునేలా కొంత టెన్షనే క్రియేట్ చేశాడు అయితే హీరో బలవంతుడు అనేందుకు ఏదో వన మూలికల రసం తాగితే ఓ ఎనిమిది నిమిషాలపాటు స్పైడర్ మ్యాన్ లో విన్యాసాలు చేసి దాంతో హీరోయిన్ ను చాలా ఈజీగా రక్షిస్తాడులే అనే నమ్మకాన్ని కలిగేలా చేశాడు కానీ ఆ ఫార్ములాను ఎక్కడా ఉపయోగించుకోలేదు ఏ వనమూలికల రసాన్నైతే నమ్ముకుని వెళ్లాడో దాన్ని భైరవకోటలో చివరిదాకా ఉపయోగించుకోకపోవడం వల్ల దాని ప్రాధాన్యత ఏంటో అర్థం కాదు మొదట కోటలోకి ప్రవేశించగానే మహాబలుడు అడ్డగించడానికి వస్తే అతన్ని అరచేయి అడ్డం పెట్టి అలా ఆపేస్తాడు అలా ఎందుకు జరిగిందని మహారాణి ఆలోచిస్తుండగానే ఆడియన్స్ అంతా వనమూలికల రసం మహత్యమే అనుకుంటారు కానీ ఆ తరువాత వన మూలికల రసం కాదు అడవి నుంచి తీసుకొచ్చి మూతలో వున్ననీటిని తాగావు దాంతో ఆ మహాబలుడు నిన్ను చూసి ఆగిపోయాడని తన వెంట వచ్చిన మరగుజ్జు వాళ్లతో చెప్పించాడు అంటే ఆ ఆడిలో వున్న నీటికి వున్న మహత్యమేదో తరువాత కూడా రివీల్ చేయలేదు దాన్ని అలానే వదిలేశాడు ఆ తరువాత అయినా ముందుగా చెప్పినట్లు తన వెంట తెచ్చుకున్న వనమూలికల రసం ప్రభావమేంటో చూపిస్తాడా అంటే అదీ లేదు తీరా ఏదో బేతాళ పరీక్షా సమయంలో తాను తాగాల్సిన వనమూలికల రసం వున్న సీసాను పక్షి ద్వారా పొందితే అది కాస్త బేతాళుడు(సుదీప్) తీసుకుని విసిరి పారేస్తాడు ఇలా దానికి ఎలాంటి ప్రయారిటీ లేకుండా కేవలం సినిమాను ముందుకు నడిపించడానికి ప్రేక్షకుల్లో టెన్షన్ క్రియేట్ చేసేందుకు ఉపయోగించుకున్నాడు ఎదో క్లైమాక్స్ లో దాని అవసరం పడింది బలవంతురాలైన పాత్రలో శ్రీదేవి యాక్షన్ సీన్స్ బాగానే చేసింది యాభైలో కూడా ఇలాంటి విన్యాసాలను ఆమెతో దర్శకుడు బాగానే చేయించాడు అయితే ఆమెకు వేసిన ఓవర్ మేకప్ ఆడియన్స్ కళ్లల్లో నీళ్లు తెప్పిస్తాయి అంతలా వుంది శ్రీదేవికి వేసిన మేకప్ మహారాణిపై కన్నేసిన బేతాళుడు(సుదీప్) క్యారెక్టర్ ఫ్లాష్ బ్యాక్ లో పులి దేవుడుని(విజయ్ ద్విపాత్రాభినయం) చంపేటప్పుడు ఎలా వుంటాడో ఆ తరువాత పులి దేవుడి కుమారుడు మనోహరుడు పెరిగి పెద్దవాడైన తరువాత కూడా అలాగే వుంటాడు సుదీప్ లో ఏమాత్రం వేరియేషన్ చూపించలేదు కేవలం జుట్టు మాత్రమే పెంచేసి అలా చూపించేశాడు ఇందులో శ్రీదేవి తమ్ముడిగా పులిదేవుని క్యారెక్టర్ లో విజయ్ ఫ్లాష్ బ్యాక్ లో కనిపిస్తాడు అలాంటి పులిదేవుడు విషం తాగి చనిపోతే కనీసం అతడు ఏమయ్యాడని కూడా మహరాణిగా వున్న శ్రీదేవి విచారించకపోవడం అతని భార్య ఏమైంది అతనికి పుట్టిన బిడ్డ ఏమయ్యాడనేది తెలుసుకోకపోవడం లాంటి వాటికి క్లారిటీ ఇవ్వకపోవడం దర్శకత్వం లోపం శ్రీదేవి కూతురుగా మందాకిణి పాత్రలో హన్సికను ద్వితీయార్థంలో ప్రవేశపెట్టి సెకెండాఫ్ లో హీరోయిన్ కొరత లేకుండా చేశాడే గానీ ఆమె పాత్రకు ఎలాంటి ఇంపార్టెన్స్ లేదు ఇలా చెబుతూ పోతే సినిమాలో చాలా లోపాలే వున్నాయి అయితే ఇందులో పొలిటికల్ యాంగిల్ లో కొన్ని డైలాగులున్నాయి అవి కొంత ప్రభుత్వానికి చురకలు అంటించేలానే ఉన్నాయి వాటిని ఎందుకు అలా రాయించారంటే ఈ మధ్య విజయ్ పొలిటికల్ యాంగిల్ తన సినిమాల్లో వుండాలనే చూస్తున్నాడనేదానికే అని చెప్పొచ్చు ప్రజలకు ఏది కావాలో దాన్ని ఇవ్వడమే పాలకుల కర్తవ్యం దాన్ని నేను ఇవ్వడానికి ట్రై చేస్తా నంటూ బైరవ కోట రాజుగా నియమించబడినప్పుడు చెప్పడం వెనుక పొలిటికల్ యాంగిల్ వుందనేది అర్థం అవుతుంది అంతే కాదు శ్రీదేవి క్యారెక్టర్ కూడా ముఖ్యమంత్రి జయలలితను పోలి వుంటుందనే భావించొచ్చు ఎప్పడు చార్మింగ్ గా కనిపించే జయలలితను దృష్టిలో ఉంచుకునే శ్రీదేవి క్యారెక్టర్ ను డిజైన్ చేశారని అనుకోవచ్చు బహుశా ఇలాంటి కోణాలను పసిగట్టిన అమ్మ ఆ చిత్రం చిత్రం విడుదలకు ముందు రోజు ఈ సినిమా యూనిట్ కు ఐటీ రూపంలో చుక్కలు చూపించిందనే వాదనా వుంది    నటీ నటులుః   సోషియో ఫాంటసీ సినిమాలకు విజయ్ సూటవ్వడని ఈ చిత్రం రుజువు చేసింది అలాంటి సినిమాలకు బాడీలాంగ్వేజ్ చాలా అవసరం అలాంటిది విజయ్ లో ఏమాత్రం కనిపించదు కేవలం సైలెంట్ చూపులతోనే కానిచ్చేద్దాం అనుకుంటే ప్రేక్షకులు కనెక్ట్ కావడం కష్టం మొదటి హాఫ్ లో అతని క్యారెక్టర్ సోసోగా వున్నా సెకెండాఫ్ లో బాగానే చేశాడు శ్రుతీహాసన్ ను వెతుక్కుంటూ బేతాళ కోటలోకి కింకిణీ దేశం నుంచి వచ్చిన వైద్యుని పాత్రలో కొంత కామెడీ చేయడానికి ప్రయత్నించాడు అయితే ఫ్లాష్ బ్యాక్ లో వచ్చే పులి దేవుడి పాత్ర ఎన్టీఆర్ శక్తి సినిమాలో ఫ్లాష్ బ్యాక్ లో ఎన్టీఆర్ కనిపించే గెటప్ లా వుంటుంది శ్రీదేవి దాదాపు ఇరవై ఏళ్ల తరువాత సౌత్ ఇండియన్ మూవీలో నటించింది ఆమె పాత్రకు సొంతంగానే డబ్బింగు చెప్పుకుంది మొదటి హాఫ్ లో ఆమెను పరిచయం చేయకుండా సెకెండాఫ్ లో పరిచయం చేయడంలో ఉన్న మతలబ్ ఏంటో దర్శకుడికే తెలియాలి ఆమెకు ఇచ్చిన నెగిటివ్ రోల్ క్యారెక్టర్ బాగానే చేసింది కానీ ఇంకాస్తా తీర్చిదిద్ది వుంటే బాగుండేది అయితే ఆమె ఓవర్ మేకప్ మాత్రం ఆమె నటనను డామినేట్ చేసిందనే చెప్పొచ్చు మేకప్ సాధారణంగా వుండే సమయంలో శ్రీదేవి అతిలోక సుందరిలా కనిపించింది ఆమె తరువాత చెప్పుకోవాల్సిన క్యారెక్టర్లు ఏమైనా వుంటే ఇక సుదీప్ బేతాళునిగా నెగిటివ్ రోల్ బాగానే చేశాడు అయితే అతనితో పోరాట సన్నివేశాలను ఇంకాస్త బాగా తెరకెక్కించాల్సింది హీరోయిన్లుగా నటించిన శ్రుతీహాసన్ - హన్సికలు పాటలకే పరిమితం అయ్యారు గ్లామర్ ను ఒలికించడానికే వారిని తీసుకున్నట్టు కనిపిస్తుంది మరగుజ్జు మహారాజుగా ఆలీ - అతని కూతురు జంబగా విద్యుల్లత నటించారు వారు చేసిన కామెడీ కొంతవరకు బెటర్ అయితే ఓ గ్రాఫిక్ కప్పను పెట్టి దాన్ని ప్రతిసారి నాలుకతో నాకించడానికి ట్రై చేసిన కామెడీ వెగటు పుట్టిస్తుంది అలాగే తాబేలుతో ఉమ్మేయించడం కూడా అసహ్యం అనిపిస్తుంది ఇలాంటి వాటిని లేకుండా చూసుకుని వుంటే బాగుండేది  సాంకేతిక నిపుణులుః   ఈ సినిమాలో దర్శకత్వలోపాలు చాలానే వున్నాయి ఎలాంటి హోం వర్క్ చేయకుండా సినిమాను తెరకెక్కించడానికి దర్శకుడు శింబుదేవన్ ట్రై చేశాడు దర్శకత్వం విలువల కంటే సీజీ వర్క్ గురించి ప్రధానంగా చెప్పుకోవాలి సీజీ వర్క్ చాలా బాగుంది కుర్మరాజుగ తాబేలును బాగా చూపించారు తాబేలు గ్రాఫిక్ చాలా రిచ్ గా వుంది అలాగే బేతాళకోటను సీజీలో బాగా చూపించారు అయితే మహాబలుడి రూపంలో చూపించిన ఓ పెద్ద మనిషి ఆకారం మాత్రం సీజీ వర్క్ బాగానే వున్నా చూడటానికి అతను మహాబులిడిలా కనిపించడు ఏదో యానిమేషన్ బొమ్మాలా కనిపిస్తాడు అలాగే ఇంటర్వెల్ కి ముందు హన్సికపై దాడికి దిగే నల్ల చిరుత గ్రాఫిక్ కూడా చాలా ఆర్టిఫిషియల్ గా వుంది నల్ల చిరుతలను మనం ఇంతకు ముందెప్పుడూ చూసుండం అలాంటిదాన్ని పెట్టి ప్రేక్షకులను ఎందుకు ఇబ్బంది పెట్టాలనుకున్నాడో ఏమో ద్వితీయార్థం మొత్తం సీజీ వర్క్ తోనే సినిమాను నడిపించాడు ఈ సినిమాకు భారీగా ఖర్చు ఎందుకు చేశారో దాన్ని బట్టే అర్థం అవుతుంది ఇందులో సినిమాటోగ్రాఫర్ కృషి కూడా వుంది లొకేషన్స్ ను బాగా చూపించాడు సినిమా సెకెండాఫ్ చాలా రిచ్ గా వుంది సినిమా నిడివి చాలా వుంది దాదాపు 154 నిమిషాల వున్న ఈ నిడికి ఓ అరగంట కోత వేయొచ్చు ఎడిటింగ్ చాలా పూర్ మరింత గ్రిప్పింగ్ ఉండాల్సింది దేవిశ్రీ అందించిన సంగీతం అస్సలు బాగోలేదు ఓ రెండు పాటలు మాత్రం బాగున్నాయి సెకెండాఫ్ లో ఆర్ఆర్బాగుంది ఆర్ట్ వర్క్ బాగుంది లొకేషన్స్ ఎంపికలో గానీ భైరవకోన డిజైనింగ్ బేతాళకోట డిజైనింగ్ లో జాగ్రత్తలు బాగా తీసుకున్నాడు కళాదర్శకుడు  చివరగా అనుకున్నంత ఏమీ పులి గాండ్రించదు!  
__________________________
   శివ (రామ్) పెద్దల అభ్యంతరాల వల్ల ఒక్కటి కాలేకపోతున్న ప్రేమ జంటల్ని కలపడమే పనిగా పెట్టుకున్న కుర్రాడు ఈ విషయంలో ఎంత రిస్క్ ఎదురైనా పట్టించుకోడు వందకు పైగా జంటల్ని కలిపి శివ తనకు అనుకోకుండా ఐలవ్యూ చెప్పిన తనూజ (రాశి ఖన్నా)తో ప్రేమలో పడిపోతాడు శివ ఆ అమ్మాయి వెంట తిరుగుతుంటే ఓ చిన్న గొడవలో తన కొడుకును కొట్టిన శివను పట్టుకునేందుకు భోజి రెడ్డి (వినీత్ కుమార్) బ్యాచ్ తిరుగుతుంటుంది మరోవైపు తనూజను ప్రేమించిన అభి (అభిమన్యు సింగ్) కూడా ఆమె కోసం వెతుకుతుంటాడు ఇంతలో భోజి రెడ్డి మనుషులు శివను - అభి తనూజను పట్టుకుంటారు మరి భోజి రెడ్డి నుంచి తాను తప్పించుకుని అభి నుంచి తనూజను తప్పించి చివరికి ఆమెను శివ ఎలా సొంతం చేసుకున్నాడు అతను రిస్క్ చేసి మరీ ప్రేమజంటల్ని ఎందుకు కాపాడతాడు దానికి కారణమేంటి అన్నది తెరమీద తెలుసుకోవాలి  కథనం - విశ్లేషణ   తాను కొత్తగా ట్రై చేసిన ప్రతి సినిమా బోల్తా కొట్టేసిందని అందుకే రొటీన్ సినిమాలు చేస్తున్నానని ఈ మధ్య సెలవిచ్చాడు రామ్ కానీ రామ్ కొత్తగా ట్రై చేయడం వల్లే ఆ సినిమాలు బోల్తా కొట్టాయా లేక ఇంకేవైనా లోపాల వల్ల అవి ఆడలేదా అన్నది ప్రశ్న ఏదో రొటీన్ గా ట్రై చేసిన ‘పండగ చేస్కో’ ఓ మాదిరిగా ఆడేసినంత మాత్రాన మరీ ఇంత రొటీన్ లాజిక్ లెస్ సినిమాతో ప్రేక్షకుల్ని పలకరించడమే విడ్డూరం  హీరో ట్రైన్ లో వెళ్తుంటాడు ఓ స్టేషన్ లో బండి ఆగితే బయటికొచ్చి సిగరెట్టు కొని నోట్లో పెడతాడు విలన్ గ్యాంగులో ఒకడొచ్చి లైటర్ లాక్కుంటాడు హీరోకు రక్తం ఉడికిపోతుంది అంత చిన్న గ్యాప్ లోనే విలన్ని - అతడి గ్యాంగుని ఉతికారేసి ట్రైన్ ఎక్కేస్తాడు ఇక అక్కణ్నుంచి విలన్ గ్యాంగు హీరో కోసం తిరుగుడే తిరుగుడు  ఇక హీరో గారి లవ్ స్టోరీ చూద్దాం విలన్ని బాదేసి బండి ఎక్కేసిన హీరో అలా డోర్ దగ్గర నిలబడి చల్లగాలి పీలుస్తుండగా దూరంగా హీరోయిన్ పూలతోటలో ఏదో డ్రామా కోసం రిహార్సల్స్ చేస్తూ హీరోను చూస్తూ ఐలవ్యూ అనేస్తుంది స్పీడుగా వెళ్తున్న ట్రైన్ లోంచి ఆ మాట వినేసిన ఫుల్ ఫీలింగ్ తెచ్చేసుకుని బండిలోంచి కిందికి దూకేస్తాడు హీరోయిన్ వెంట హీరో తిరుగుడే తిరుగుడు  ఈ ట్రైన్ లవ్ ట్రాక్ కు సంబంధించి ఇంకో ట్విస్ట్ ఏంటంటే హీరోయిన్ ఐలవ్యూ అంటుండగా పక్క బోగీ లోంచి ఇంకో విలన్ అది వింటాడు ఆమె ఐలవ్యూ చెబుతోంది తనకే అనుకుంటాడు కానీ ఆమె హీరోను చూసి ఆ మాట అంటోందని ఫీలైపోయి హీరో మీద పగబట్టేస్తాడు హీరో కూడా ఈ విలన్ కూడా తిరుగుడే తిరుగుడు  కొన్నిసార్లు లాజిక్కులు వదిలేయొచ్చు కొంచెం సినిమాటిక్ లిబర్టీ తీసుకోవచ్చు కానీ మరీ ఇంతగా హద్దులు దాటిపోతే ఎలా ఓ కొత్త దర్శకుడు మరీ ఇంత రొటీన్ సినిమా తీయడమే ఆశ్చర్యమైతే మరీ లాజిక్ అన్న మాటే పట్టించుకోకపోవడం స్రవంతి మూవీస్ లాంటి పెద్ద సంస్థ ఏమీ అభ్యంతర పెట్టేయకుండా కోట్లు పోసేయడం ఇంకా ఆశ్చర్యం కలిగించే విషయం రొటీన్ సినిమాల్ని- లాజిక్ లేని సినిమాల్ని కూడా ప్రేక్షకులు ఆదరిస్తారు ఐతే ఈ లోపాల్ని పట్టించుకోకుండా ప్రేక్షకుల్ని ఎంటర్ టైన్ మెంట్ మత్తులో ముంచెత్తే మ్యాజిక్ కథనంలో ఉండాలి ‘శివమ్’ సినిమాలో అదే మిస్సయింది  విషయం లేని ఒక రొటీన్ కథను చెప్పదలుచుకున్నపుడు దాన్ని సాధ్యమైనంత తక్కువ నిడివిలో ముగించడానికి ప్రయత్నించాలి అక్కడక్కడా కొన్ని ట్విస్టులైనా ఉండేలా చూసుకోవాలి కానీ చెప్పుకోదగ్గ మలుపులేమీ లేకుండా ఇలాంటి రొటీన్ కథాకథనాలతో రెండు ముప్పావు గంటల పాటు సినిమాను సాగదీయడం దర్శకుడు చేసిన అతి పెద్ద తప్పిదం  రామ్ తన ఎనర్జీతో ప్రేక్షకుల్ని ఎంగేజ్ చేయడానికి బాగానే ప్రయత్నించాడు రాశి  ఖన్నా గ్లామర్ ప్రియులకు వల బాగానే విసిరింది పాటల్ని చాలా రిచ్ లొకేషన్స్ లో అందంగా తెరకెక్కించారు కొన్ని చోట్ల కామెడీ కూడా వర్కవుటైంది కానీ ప్లస్సులన్నీ గోరంత అయితే సినిమాలోని మైనస్సులు కొండంత ఆ మైనస్ ల ముందు ప్లస్సులు నథింగ్  స్రవంతి రవికిషోర్ 30 ఏళ్ల ప్రస్థానంలో ఎన్నో భిన్నమైన సినిమాలు తీశారు అద్భుతమైన విజయాలందుకున్నారు మరి 20 - 30 ఏళ్ల ముందే అంత భిన్నమైన సినిమాలు తీసిన ఆయన ఇప్పుడు 30 ఏళ్ల ఘనమైన ప్రస్థానానికి గుర్తుగా ఇలాంటి సినిమాను అందించడమే బాధ కలిగించే విషయం  నటీనటులు   రామ్ పెర్ఫామెన్స్ ఓకే ఎప్పట్లాగే కాన్ఫిడెంటుగా నటించాడు పాటలు - ఫైట్ ల విషయంలో చెప్పాల్సిన పని లేదు హీరోయిన్ ను డామినేట్ చేసే  గ్లామర్ తో - స్టైలింగ్ తో ఆకట్టుకున్నాడు కానీ కొన్ని చోట్ల అవసరానికి మించి కాన్ఫిడెన్స్ చూపించాడు రామ్ ఫిజిక్ కి - అతడు చేసే ఫైట్లకు మ్యాచ్ కావట్లేదన్న విషయాన్ని అతను గుర్తిస్తే బెటర్ రాశి ఖన్నా పెర్ఫామెన్స్ పరంగా ఏమీ చేసింది లేదు కానీ చాలా గ్లామరస్ గా కనిపించింది విలన్ లు వినీత్ కుమార్ (విక్రమార్కుడు ఫేమ్) అభిమన్యు సింగ్ పెద్దగా చేసిందేమీ లేదు శకునాల్ని నమ్మే అభిమన్యు పాత్ర ఆరంభంలో బాగానే అనిపిస్తుంది కానీ తర్వాత విసుగెత్తిస్తుంది సప్తగిరి పాత్ర మెరుపులా వచ్చి ఏ ముద్రా వేయకుండా అంతర్ధానమైపోయింది బ్రహ్మానందం కామెడీ ఏమాత్రం వర్కవుట్ కాలేదు అది వేస్ట్ క్యారెక్టర్ మిగతా వాళ్లంతా మామూలే  సాంకేతిక వర్గం   దేవిశ్రీ ప్రసాద్ సంగీతం పర్వాలేదు రొటీన్  సినిమా కదా దేవి కూడా చాలా రొటీన్ గా పని కానిచ్చేశాడు ఒకట్రెండు పాటలు వినబుద్ధేస్తాయి రెండు పాటలు డ్యాన్సులకు పనికొచ్చాయి బ్యాగ్రౌండ్ స్కోర్ మాత్రం మరీ రొటీన్ గా అనిపిస్తుంది రసూల్ ఎల్లోర్ కెమెరా పనితనం సినిమాలో అన్నిటికంటే పెద్ద విశేషం కలర్ ఫుల్ సినిమాటోగ్రఫీతో సినిమాకు ఓ కళ తెచ్చాడు రసూల్ ముఖ్యంగా పాటల్లో అతడి పనితనం కనిపిస్తుంది నిర్మాణ విలువలకు ఏమీ ఢోకా లేదు ‘స్రవంతి’ పేరుకు తగ్గట్లు సినిమా రిచ్ గా తెరకెక్కింది ‘కొత్త’ దర్శకుడు శ్రీనివాసరెడ్డి సినిమాలో ఎక్కడా ‘కొత్తదనం’ లేకుండా బాగా జాగ్రత్త పడ్డాడు ఓ కొత్త దర్శకుడి నుంచి ఆశించే సినిమా కాదిది శ్రీనివాసరెడ్డికి కమర్షియల్ సినిమాలు తీయగల సత్తా ఉందని కొన్ని చోట్ల అర్థమవుతుంది కానీ మరీ ఇలాంటి రొటీన్ కథాకథనాలతో బండి లాగించడమంటే కష్టమని అతను తెలుసుకోవాలి  చివరిగా   పరమ రొటీన్ ‘శివమ్’తో ప్రయాణం కష్టం  
__________________________
   చందు(తేజస్) ఓ కార్ల దొంగ కనిపించిన కార్లన్నింటినీ కొట్టేసి తన స్నేహితుడు ప్రవీణ్ సహాయంతో అమ్మేస్తుంటాడు అలా ఓ బెంజ్ కారును కొట్టేసి తీసుకెళతాడు అయితే ఆ కారు డిక్కీలో అఖిర(చాందినీ చౌదరి) అనే అమ్మాయి వుంటుంది ఆమెను ఓ వ్యక్తి కిడ్నాప్ చేసి ఆమె కారులోనే తీసుకెళుతూ వుంటాడు దాన్ని ఓ డాబాలో చందు కొట్టేస్తాడు కట్ చేస్తే టీవీలో బ్రేకింగ్ న్యూస్ ఈ ఫొటోలో వున్న అబ్బాయి ప్రముఖ పారిశ్రామిక వేత్త ప్రకాష్(రాజీవ్ కనకాల) చెల్లెల్ని కిడ్నాప్ చేసి తీసుకెళ్లాడు అతని ఆచూచికి తెలిపిన వారికి రూ50లక్షల బహుమతి ఇస్తాం అని ప్రకట దాంతో కంగుతిన్న చందు ఈ కిడ్నాప్ కు నాకు ఎలాంటి సంబంధం లేదు నేను కేవలం కార్లను దొంగతనం చేసి అమ్ముతుంటాను అంతే నాకు తెలుసు ఈ గొడవంతా మీ అన్నకు చెబుదాం అని అఖిర చేత ఫోన్ చేయిస్తాడు అయితే అఖిర అన్న ప్రకాష్ తానే తన చెల్లెల్ని కిడ్నాప్ చేయించానని చెప్పడంతో అఖిర ఆమెతోపాటు చందు ఆశ్చర్యానికి గురవుతారు అసలు అఖిర అన్న ప్రకాష్ తన చెల్లెల్ను ఎందుకు కిడ్నాప్ చేయించాలనుకున్నాడనే విషయం తెలియాలంటే సినిమా చూడాల్సిందే!!  కథనం - విశ్లేషణ    ఓ కిడ్నాప్ స్టోరీని ఎంచుకుని కిడ్నాప్ కి కారణాలేంటనే సస్పెన్స్ ను తెరమీద చూపించాలనుకున్నప్పుడు ప్రేక్షకులు అనుక్షణం థ్రిల్ గురయ్యే స్క్రీన్ ప్లే రాసుకోవాలి అప్పుడే ప్రేక్షకులు బాగా ఎంజాయ్ చేస్తారు సాధారణంగా కిడ్నాప్ స్టోరీలంటే ఎక్కువగా ప్రయాణం చేస్తూ వుంటాయి ఒక చోట నుంచి మరో చోటకు అటు నుంచి అడవుల్లోకి వెళ్లడం అక్కడ హీరో హీరోయిన్లు ప్రేమించుకోవడం అక్కడ సెలయేర్ల పక్కన డ్యూయెట్లు పాడుకోవడం ఆ తరువాత ఎవరైనా తరుముకొస్తే అడవిలో పరుగెత్తడం చెట్ల పొదల్లో దాక్కోవడం రౌడీల నుంచి తప్పించుకోవడం చివరకు విలన్ లకు దొరికి చావు దెబ్బలు తినడం  ఇలాంటి సీన్ లు ఎన్ని సినిమాల్లో చూడలేదు అలాంటి సీన్ లనే ఈ సినిమాలో దర్శకడు చూపించి విసుగు పుట్టించాడు ఏమాత్రం వైవిధ్యం లేని కథ కథనంతో రెండు గంటలకు పైగా సినిమాను నడిపించి ప్రేక్షకులకు విసుగుతెప్పించాడు దర్శకుడు  అసలు సినిమా బిగినింగ్ లోనే హీరో చేత ఓ రివాల్వర్ చేత పట్టించి తన మిత్రుణ్ని అతనితో పాటు రౌడీలను తరుముకొచ్చే సీను చూపించి అబ్బో ఇదేదో మంచి యాక్షన్ సినిమాలా వుందే అనే బిల్డప్ ఇచ్చాడు అయితే ఇందులో యాక్షన్ సీన్స్ కాదుకదా కనీసం మాస్ కు కిక్కెక్కే మాసలా సీన్ లు కూడా లేవు దాంతో సినిమా మొత్తం బోరింగ్ అనిపిస్తుంది ఇందులో హీరో అస్తమాను కార్లను దొంగతనం చేస్తుంటాడు చిన్న కారు మొదలుకొని బెంజి కారు దాకా అన్నింటినీ అవలీలగా డోర్ లు ఓపెన్ చేసేసి డూప్లికేట్ తాళాల సహాయంతో ఎత్తుకెళిపోతుంటాడు బ్రాండెడ్ కార్లను కూడా అల్టో కారులా అంత అవలీగా ఎత్తుకెళ్లొచ్చా అనే విధంగా ఇందులో చూపించాడు పోనీ కార్లను హీరోనే ఎత్తుకెళుతున్నాడే అనుకుందాం అతను ఎందుకు ఎత్తుకెళుతున్నాడో అనేదైనా చూపించాల్సింది హీరోకు ఓ లక్ష్యం అంటూ లేకుండా కార్లను దొంగతనం చేస్తుంటాడు మరి వచ్చిన డబ్బుతో ఏమైనా జల్సాలు చేస్తుంటాడా అంటే దాన్ని కూడా ఎస్టాబ్లిష్ చేయలేదు దాంతో హీరో క్యారెక్టర్ కేవలం దొంగగానే మిగిలిపోయింది  అఖిరను కిడ్నాప్ చేశాడని చందును పోలీసులు తరిమే సీను ఓ అరగంటకు పైగా నడిపి ఆడియన్స్ బుర్రలు బద్దలయ్యేలా చేశాడు కేవలం సినిమాను ముందుకు నడిపించడం కోసమే ఆ ఎపిసోడ్ ను అంతగా సాగతీశాడనిపిస్తుంది ఆ తరువాత వచ్చే సీన్లయినా బాగున్నాయా అంటే ఎంత మాత్రం ఆకట్టుకోవు కమెడియన్ సప్తగిరితో సినిమాను లాంగించేద్దామనుకునే ఐడియా ఐతే బాగుంది కానీ అతనికి స్నిగ్ధతో కనెక్షన్ పెట్టడంతో వీరిద్దరి మధ్య వచ్చే కొన్ని సీన్ లు మరి చెత్తగా అనిపిస్తాయి వీరిద్దరి మధ్య తెరకెక్కించిన శోభనం సీను కామెడీ వర్కవుట్ కాలేదు అలాగే సప్తగిరి - అజయ్ ల మధ్య వచ్చే కొన్ని సీన్ లు కూడా అంతగా కనెక్ట్ కావు తుపాకీతో అస్తమాను కాల్చేస్తా కాల్చేస్తా అనే ఎపిసోడ్ మొత్తం బోరింగ్   అయితే అఖిరను ఎందుకు తన అన్ననే కిడ్నాప్ చేయించడానికి ఒడిగట్టాడనేదాన్ని చివర్లో రివీల్ చేయడం బాగుంది అప్పటి వరకు సస్పెన్స్ ను బాగానే మెయింటైన్ చేశాడు సినిమాను ప్రథమ ద్వితీయార్థంలో బాగా ట్రిమ్ చేసి చాలా గ్రిప్పింగ్ గా బిగి వుండేలా ఎడిటింగ్ చేసుంటే సినిమా ఓ మోస్తారుగా యూత్ ను మెప్పించేదే పాటలు అవసరం లేకున్నా ఐదు పాటలను ఇరికించేశారు అవేమైనా సినిమాకు అదనపు హంగులు తెచ్చి పెట్టాయా అంటే అదేమీ లేదు పైగా ఓ ఐటెం సాంగును కూడా చూపించేశారు ఇలాంటి వాటిన్నింటికి ఖర్చు తప్పించి  సినిమాకు వచ్చిన లాభమేమీ లేదు వాటిని ట్రిమ్ చేస్తే దర్శకుడికి కొంత మంచి పేరు వచ్చేది   నటీనటులు   ఈ మధ్య చాలా మంది కొత్త కుర్రాళ్లు తెలుగులో ట్రై చేస్తున్నారు ఏదో ఒక నిర్మాత వారిని ప్రమోట్ చేయడానికి బాగానే ఖర్చు పెడుతున్నారు ఇందులో తేజస్ అదృష్ట వంతుడే అతన్ని పెట్టి సినిమాను తెరకెక్కించడం నిజంగా సాహసమే అయితే తేజస్ ఆ అవకాశాన్ని సద్వినియోగం చేసుకోలేకపోయాడు  చూడటానికి ఇటీవల వచ్చిన ప్రిన్స్ నందులా బాగానే హైటున్నా పర్ ఫార్మెన్స్ మాత్రం చూపలేకపోయాడు చాందినీ చౌదరి కూడా అంతే ఎలాంటి నటన ఆమె నుంచి ఆశించలేం ఇందులో ఏదైనా చెప్పుకోవాలంటే సప్తగిరి గురించి చెప్పుకోవాలి సినిమాకు వచ్చిన ఆడియన్స్ ను అంతో ఇంతో తన కామెడీ తో నవ్వించాడు సప్తగిరి పలికే సంభాషణలు బాగున్నాయి అలాగే ప్రవీణ్ కూడా బాగా చేశాడు రాజీవ్ కనకాల అజయ్ తన పరిధి మేరకు నటించారు సుమన్ - ప్రవీణ్ - పృథ్వీ - జబర్దస్థ్ రఘు - ఫిష్ వెంకట్ తమ పరిధి మేరకు నటించారు  సాంకేతిక నిపుణులు   దర్శకుడు ఎంచుకున్న కథనం రొటీన్ పోనీ ఆ రొటీన్ కథకు ఇంట్రెస్టింగ్ స్క్రీన్ ప్లే అయినా రాసుకున్నాడా అదీ లేదు దాంతో సినిమా ఎమాత్రం ఇంట్రెస్ట్ ను కలిగించదు ఎడిటర్ గురించి ఎంత తక్కువ మాట్లాడుకుంటే అంత మంచిది సినిమాను ముందుకు నడిపించడానికి సాగతీసిన ఎపిసోడ్ లను ట్రిమ్ చేయకుండా వదిలేసినందుకు అతన్ని కచ్చితంగా నిందించాల్సిందే సాయికార్తీక్ అందించిన మ్యూజిక్ చాలా పూర్ నేపథ్య సంగీతం సంగతి అటుంచితే కనీసం పాటలైనా బాగున్నాయా అంటే అదీ లేదు చెప్పుకోవడానికి ఒక్క పాట కూడా లేదు సినిమాటోగ్రఫీ పర్వాలేదు ఇచ్చిన లొకేషన్లను బాగానే చూపించాడు నిర్మాత కూడా తనకున్న లిమిట్స్ మేరకు ఖర్చు చేశాడు  చివరగా కేటుగాడు టైం పాస్ ఓ కిడ్నాప్ స్టోరీ !   
__________________________
   బసవరాజ్ (చస్వా) ఓ పెద్ద రౌడీ తాను చేసిన ఓ హత్యను మాఫీ చేయడం కోసం డబ్బులివ్వడానికి పోలీస్ ఆఫీసర్ ఇంటికి వచ్చి అతడి చెల్లెలు మైథిలి (దక్ష)ని తొలి చూపులోనే ప్రేమిస్తాడు తర్వాతి రోజు ఆమె పెళ్లి చేసుకోవాల్సిన వాడిని చంపిస్తాడు ఆపై మైథిలిని పెళ్లి చేసుకోవాలనుకున్న ఇంకొకణ్నీ చంపేస్తాడు దీంతో మైథిలికి మతిస్థిమితం తప్పుతుంది ఆమెను కర్ణాటకలోని ఓ గ్రామానికి పంపిస్తాడు ఆమె అన్నయ్య అక్కడ ప్రింటింగ్ ప్రెస్ నడుపుకునే స్కంద (దిలీప్) వల్ల మైథిలి మామూలు మనిషవుతుంది ఇద్దరూ ప్రేమించుకుంటారు ఇంతలో ఓ సెటిల్ మెంట్ కోసం ఆ గ్రామానికే వస్తాడు బసవ అనుకోని పరిస్థితుల్లో బసవకు స్కంద స్నేహితుడవుతాడు మరి స్కంద బసవ తామిద్దరం కోరుకున్నది ఒకే అమ్మాయిని అనే విషయం తెలుసుకున్నారా తెలిశాక మైథిలి ఇద్దరిలో ఎవరికి దక్కింది అన్నది మిగతా కథ  కథనం - విశ్లేషణ   గుర్తుండే ఉంటుంది హోరాహోరీ ఆడియో ఫంక్షన్ లో తేజ ఏం మాట్లాడాడో తెలుగు సినిమాల్లో ఒకే తరహా కథల్ని రీసైకిల్ చేసి జనాల్ని వెర్రి బాగులోళ్లను చేస్తున్నారన్నది తేజ ఆరోపణ ఈ మాట అన్నాడంటే అతనేదో సరి ‘కొత్త’ సినిమా తీసి ఉంటాడని అందుకే అంత ఆవేశం తెచ్చుకున్నాడని అనుకుంటాం తనను ‘జయం’ డైరెక్టర్ అంటే చిర్రెత్తుకొస్తుందని ‘హోరాహోరీ’ని జయంతో పోలుస్తున్నా కోపం వచ్చేస్తోందని కూడా ఆవేదన వ్యక్తం చేశాడు తేజ ఈ మాటల్ని బట్టి ‘హోరాహోరీ’కి ‘జయం’ సినిమాకు అస్సలు పోలికే ఉండదని ఆశిస్తాం కానీ తేజ ఏం మారలేదు దశాబ్దం కిందట గీసుకున్న తనకు తాను హద్దుల్ని ఈసారి కూడా దాటలేదు  ఒక పేదవాడైన బలహీనుడైన హీరో- అవతల ఓ క్రూరుడైన బలవంతుడైన విలన్- మధ్యలో అమ్మాయి హీరో- విలన్ ఇద్దరూ ఆ అమ్మాయిని ప్రేమిస్తారు ఆ అమ్మాయి హీరోను ప్రేమిస్తుంది హీరోయిన్ కోసం వేట సాగిస్తున్న విలన్ క్లైమాక్స్ ముందర ఆమెను పట్టుకుపోతే హీరో అక్కడికొచ్చి ముందు విలన్ తో తన్నులు తిని రక్తమోడి చివరికి విలన్ ఉతికేసి హీరోయిన్ని తనదాన్ని చేసుకుంటాడు ఇదీ ‘హోరాహోరీ’ మూల కథ ఈ కథతో సినిమా తీసి ‘జయం’ పోల్చుకోకుండా సినిమా చూడమంటే ఎలా కుదురుతుంది  టాలీవుడ్ లో ఒకే కథతో సినిమాలు తీయడం ఈ మధ్య మామూలైపోయింది కాకపోతే తేజ విమర్శించిన వాళ్లు కథ విషయంలో ఒకే దారిలో వెళ్తున్నా కనీసం కథనంతో అయినా ఎంటర్ టైన్ చేస్తున్నారు ప్రేక్షకుల్ని ఏదో మాయ చేసి బండి లాగించేస్తున్నారు కానీ తేజ అలాంటి మ్యాజిక్ ఏదీ చేయలేకపోయాడు తాను తీసిన బ్లాక్ బస్టర్ కథన కొంచెం మార్చి డిఫరెంట్ బ్యాక్ డ్రాప్ లో తీయడం తప్పితే ఇంకేం చేయలేదు  లొకేషన్ లు హీరో హీరోయిన్ లు విలన్ నేపథ్యాలు మార్చాడు తప్పితే తేజ తీసిన ఈ కొత్త ప్రేమకథలో చెప్పుకోదగ్గ విశేషాలేమీ లేవు  కథ పాత్రల ఔట్ లైన్ మారింది తప్పితే వాటి ఆత్మ మాత్రం అలాగే ఉంది అదే ‘హోరాహోరీ’తో వచ్చిన పెద్ద ఇబ్బంది తేజ సినిమాల్లో ఇంతకుముందున్న బిగువు ఇందులో లేదు ఇంతకుముందు అతను తీసిన లవ్ స్టోరీలు సీరియస్ గా ఉండేవి ఈసారి కొంచెం ఫన్నీగా డీల్ చేద్దామనుకున్నాడు విలన్ క్యారెక్టర్ని మరీ తమాషాగా చూపించాడు హీరోయిన్ని కొంతసేపు పిచ్చిదానిలా చూపించాడు సీరియస్ గా సాగాల్సిన సన్నివేశాల్ని కూడా ఫన్నీగా నడిపించాడు బహుశా తేజ చెప్పిన ‘కొత్తదనం’ ఇదేనేమో  హీరోయిన్ ని మతిస్థిమితం తప్పినదానిలా చూపించి ఆమెను మామూలుదాన్ని చేయడానికి తేజ వేసిన ఐడియాలు చూస్తేనే దర్శకుడిగా ఆయన స్థాయి ఎలా పడిపోయిందో అర్థమైపోతుంది ఆర్నెల్లుగా దేనికీ స్పందించని అమ్మాయి హీరో ఎవర్నో తిడుతుంటే తన బాధలు చెబుతుంటే రెస్పాండైపోవడం అతడో హగ్ ఇవ్వగానే పూర్తిగా మారిపోయి మామూలు మనిషైపోవడం చూసి దిమ్మదిరిగిపోతుంది ప్రథమార్ధమంతా ఇలాంటి సిల్లీ సన్నివేశాలతోనే  సాగుతుంది రాకెట్ రాఘవ హీరో అసిస్టెంట్ క్యారెక్టర్ లతో చేయించిన దాన్ని కామెడీ అని నమ్మడం చాలా కష్టం  తేజ శైలికి భిన్నంగా సాగిన ప్రథమార్ధంతో పోలిస్తే అతడి స్టయిల్ కు దగ్గరగా ఉన్న ద్వితీయార్ధం కాస్త బెటర్ విలన్ కు విషయం ఎప్పుడు తెలుస్తుంది అతనెలా రెస్పాండవుతాడని కొంచెం ఉత్కంఠ కలుగుతుంది కానీ ఆ ఉత్కంఠను కూడా సరిగా నిలబెట్టేలేకపోయాడు లాజిక్ లేని పేలవమైన సన్నివేశాలతో అతి కష్టం మీద సినిమాను క్లైమాక్స్ దాకా తీసుకెళ్లాడు ఓ గంటో రెండు గంటలో విలన్ కోచింగ్ ఇవ్వగానే హీరో మొత్తం ఫైటింగులన్నీ నేర్చేసుకుని చివర్లో విలన్ని చితకబాదేయడం చూస్తే కళ్లు బైర్లుకమ్ముతాయి క్లైమాక్స్ లో లొకేషన్ సన్నివేశం అన్నీ ‘జయం’ సినిమాను గుర్తుకు తెస్తుంటే ఈ డైరెక్టరేనా అలాంటి బ్లాక్ బస్టర్ సినిమా తీసింది అని ఆశ్చర్యపోతూ థియేటర్ నుంచి బయటికి వస్తాడు ప్రేక్షకుడు  నటీనటులు   ఎప్పట్లాగే తేజ దాదాపుగా అందరూ కొత్త వాళ్లనే తీసుకున్నాడు కానీ తేజ గత సినిమాల్లో లాగా నటీనటులు బలమైన ముద్ర వేయలేకపోయారు అందర్లోకి విలన్ గా చేసిన కన్నడ నటుడు చస్వా బెటర్ అనిపిస్తాడు తన క్యారెక్టర్ లో ఇంటెన్సిటీ చూపించడంలో దర్శకుడు విఫలమయ్యాడు కానీ చస్వా మాత్రం తాను నటించగలనని కొన్ని సన్నివేశాల్లో చూపించాడు ఐతే చాలా సన్నివేశాల్లో తమాషాగా మార్చేయడం వల్ల అతడి క్యారెక్టర్ సిల్లీగా తయారైంది హీరో హీరోయిన్లు దిలీప్ దక్ష పర్వాలేదు ఇద్దరూ గ్లామర్ విషయంలో చాలా వీక్ దక్షకు కొన్ని సన్నివేశాల్లో నటించడానికి అవకాశం దక్కింది కానీ హీరోకు మాత్రం డైరెక్టరే ఆ అవకాశం ఇవ్వలేదు అతడి క్యారెక్టరే అలా ఉందది మరి దిలీప్ కు క్లోజప్ షాట్స్ తక్కువ అలా చూపించినపుడల్లా ఏడుస్తూనే కనిపించాడు దక్షను మంచి లొకేషన్ లో మేకప్ వేసి చూపించినపుడు మాత్రమే హీరోయిన్ లా కనిపించింది చాలావరకు ఆమె హీరోయిన్ అన్న ఫీలింగే కలగదు నటన కొన్ని సన్నివేశాల్లో ఓకే జబర్దస్త్ ఆర్టిస్టులు రాకెట్ రాఘవ రచ్చ రవి పెద్దగా నవ్వించలేకపోయారు హీరోయిన్ అన్నగా చేసిన నటుడు మరీ ఓవర్ గా నటించాడు  సాంకేతిక వర్గం   ‘హోరాహోరీ’ చెప్పుకోదగ్గ అంశాలు సాంకేతిక నిపుణుల ప్రతిభే కళ్యాణి కోడూరి పాటలు నేపథ్య సంగీతం రెండూ బావున్నాయి తొలి రెండు పాటలు సినిమాలో సింక్ కాకపోవడం వల్ల సోసోగా అనిపించాయి ఐతే హీరోయిన్ ప్రేమలో పడ్డాక వచ్చే పాట ఇంకో రెండు పాటలు బావున్నాయి వాటి చిత్రీకరణ కూడా బాగుంది నేపథ్య సంగీతం విషయంలోనూ కళ్యాణి ప్రతిభ చూపించాడు దీపక్ భగవంత్ ఛాయాగ్రహణం కూడా బాగానే ఉంది హీరోయిన్ మీద వచ్చే వర్షం పాటలో అతను మంచి పనితనం చూపించాడు తేజ అన్నట్లే లైటింగ్ ఎఫెక్ట్ లేకపోవడం వల్ల ఈ సినిమాకు ఓ కొత్త కలర్ వచ్చింది ఐతే కొన్ని సన్నివేశాలు మరీ మసకగా అనిపించాయి ఓవరాల్ గా దీపక్ ఛాయాగ్రహణం బాగుంది ఈ అదనపు ఆకర్షణల సంగతి సరే కానీ అసలు విషయంలోనే చాలా లోటు చేశాడు తేజ కథాకథనాలు మాటల విషయంలో తేజ ఇంకా జయం సినిమాలోనే ఇరుక్కుపోయాడు కొత్తదనం కొత్తదనం అన్నాడు కానీ అదేమీ సినిమాలో కనిపించలేదు  చివరగా  హోరాహోరీ చెదలు పట్టిన ‘జయం’  
__________________________
నటీనటులు- ఉపేంద్ర - క్రిస్టిన అఖీవా - పరుల్ యాదవ్  సంగీతం- గురుకిరణ్ నిర్మాతలు - ప్రియాంక ఉపేంద్ర   దర్శకత్వం- ఉపేంద్ర  ఉపేంద్ర ఎప్పుడూ ప్రేక్షకుల అంచనాలకు అందడు ఎ - రా -  ఉపేంద్ర -  సూపర్ లాంటి సినిమాలతో మన ఇండియన్ సినిమాను దాటి ఎక్కడికో వెళ్లిపోయాడతను తన ప్రతి సినిమాతోనూ ప్రేక్షకులకు షాకులిస్తూనే ఉన్నాడు ఉపేంద్ర ఐతే ఆ షాకులన్నీ ఇప్పటిదాకా స్వీట్ గానే ఉన్నాయి అతడెంత తలతిక్క సినిమాలు తీసినా ఏదో ఒక చోట ఆ ‘తిక్క’తో ప్రేక్షకులు కనెక్టయ్యారు కానీ ఈసారి అతడి తిక్క పరాకాష్టకు చేరింది ఇప్పటిదాకా ఔట్ ఆఫ్ ద బాక్స్ ఐడియాలతో సినిమాలు తీసిన ఉప్పి ఈసారి ఔట్ ఆఫ్ ద వరల్డ్ ఐడియాతో వచ్చాడు ప్రపంచంలోనే ఎవరూ తీయని తరహా సినిమా తీద్దామనుకున్నాడో ఏమో కానీ అతడి ఉపేంద్ర-2 సినిమా చూశాక రెండున్నర గంటల పాటు ఒక పిచ్చాసుపత్రిలో గడిపిన భావనే కలుగుతుంది ప్రేక్షకులకు  ఇప్పటిదాకా భారతీయ చలనచిత్ర పరిశ్రమలో ఎంత ఘోరమైన సినిమాలైనా వచ్చి ఉండొచ్చు కానీ ఉపేంద్ర లాంటి వాడు ఇలాంటి సినిమా తీయడమే ఘోరం వేరే సినిమాలైతే భరించలేక మధ్యలో వచ్చేస్తామేమో కానీ ఇది ఉపేంద్ర సినిమా కదా ఎక్కడో ఓ చోట ఏదో ఒక అద్భుతం చేస్తాడు ఏదో ఒక కొసమెరుపు ఉండే ఉంటుంది అప్పటిదాకా భరిద్దాం అని కూర్చోవడమే పాపమైపోయింది చివరికి ఎండ్ టైటిల్స్ పడబోతున్నపుడు కూడా ఏదో ఆశ సినిమాలోని మర్మమేంటో తనేం చెప్పదలుచుకున్నాడో వివరిస్తాడేమో అని కానీ ఉప్పి దాదా కరుణిస్తేనా  థియేటర్లో కూర్చుని ఎంత అర్థం చేసుకుందామన్నా బయటికి వచ్చాక  ఎంత రీకలెక్ట్ చేసుకుందామనుకున్నా కథ ఒక్క ముక్క అర్థమైతే ఒట్టు ఇదీ కథ అని చెప్పే సాహసం చేయలేం బహుశా సినిమా చూసిన ఏ ప్రేక్షకుడూ కూడా ఉపేంద్ర-2 కథేంటి అంటే చెప్పలేడేమో కనీసం ఉపేంద్రకైనా తనేం చెప్పాలనుకుంటున్నాడో తెలుసో లేదో తన కథపై క్లారిటీ ఉందో లేదో అనేది డౌటే అతనేం చెప్పి నటీనటుల్ని సాంకేతిక నిపుణుల్ని సినిమాకు ఒప్పించాడో మరి ఉపేంద్ర ట్రాక్ రికార్డు మీద నమ్మకంతో సినిమా చేయడానికి ఒప్పేసుకుని ఉంటారు ఆయా సన్నివేశాల వరకు అతను చెప్పింది చేసి ఉంటారు  ఆలోచన వల్లే సమస్యలన్నీ అంటాడు భవిష్యత్తు గురించి ఆలోచించి లాభం లేదంటాడు ఫ్యూచర్ లో బతకాల్సిన పని లేదంటాడు అందరూ ఈ రోజు ఉప్మా తింటూ రేపు పెసరట్టు తింటామో లేదో ఆలోచిస్తుంటారంటాడు ప్రస్తుతంలో బతకమంటాడు ఈ ఫిలాసఫీలన్నీ బాగానే ఉన్నాయి కానీ ఈ ఫిలాసఫీల్ని కన్వే చేయడానికి ఉపేంద్ర ఎంచుకున్న మార్గమే ప్రేక్షకుల్ని ముప్పుతిప్పలు పెడుతుంది మనమేమైనా అథమ స్థాయి ప్రేక్షకులమేమో కొంచెం ఉపేంద్ర స్థాయికి ఎదిగి ఆలోచిద్దామని ఎంత జుట్టు పీక్కున్నా కూడా ఉపేంద్ర కాన్సెప్ట్ అర్థమైతే ఒట్టు మీలో ఎవరు కోటీశ్వరుడు షోలో కోటి రూపాయల ప్రశ్నగా ‘ఉపేంద్ర-2 కాన్సెప్ట్ ఏంటి’ అనే ప్రశ్న పెట్టడం సబబేమో అన్న ఆలోచన కూడా తడుతుంది ఈ సినిమా చూస్తుంటే  సినిమా కథ వివరించలేని నిస్సహాయ స్థితిలో సినిమా లోతుల్లోకి వెళ్లడం మహాపాపం కథ గురించి చెప్పలేనపుడు కథనం గురించి నటీనటులు సాంకేతిక నిపుణుల గురించి ఏమని వర్ణించగలం  ఉపేంద్ర-2 చూస్తే ఉపేంద్ర మీద ఉన్న అభిమానం గౌరవం గంగలో కలిసిపోయే ప్రమాదముంది కాబట్టి నిజంగా ఉపేంద్ర మీద ఏమాత్రం అభిమానం ఉన్నా ఉపేంద్ర-2 జోలికి వెళ్లొద్దు ఉపేంద్ర రా ఎ సూపర్ లాంటి సినిమాలు మనకిచ్చిన ఆనందాన్ని వాషౌట్ చేసేసి ఇకపై ఉపేంద్ర కొంచెం బెటర్ గా ఉండే సినిమాలు చేసినా వాటి జోలికి వెళ్లలేనంత భయాన్ని నింపేస్తుందీ సినిమా ఎక్కడైనా ఉపేంద్ర-2 ఆడుతున్న థియేటర్ నుంచి బయటికొస్తున్న ప్రేక్షకుడిని సినిమా ఎలా ఉంది అని  అడిగి చూడండి ఆ ప్రేక్షకుడిచ్చే విచిత్రమైన ఎక్స్ ప్రెషన్ ను బట్టి అర్థమైపోతుంది సినిమాకు వెళ్లాలో లేదో                        
__________________________
 కేపీఆర్ నిర్మాతలు యాదగిరి రెడ్డి శౌరి రెడ్డి స్క్రీన్ ప్లే దర్శకత్వం ఎస్విసతీష్  ఎనిమిదేళ్ల కిందట వచ్చిన మంత్ర అప్పట్లో పెద్ద సంచలనం హార్రర్ చిత్రాల్లో సరికొత్త ట్రెండుకు దారితీసిందా సినిమా ఆ సినిమాను తన భుజాల మీద నడిపించి మంచి పేరు సంపాదించి పెట్టింది ఛార్మి ఇన్నేళ్ల విరామం తర్వాత మళ్లీ ఆమె ప్రధాన పాత్రలో మంత్ర సీక్వెల్ ‘మంత్ర-2’ తెరకెక్కింది మరి ఈసారి ఛార్మి అండ్ కో ఏమేరకు  మెప్పించిందో చూద్దాం పదండి    యాక్సిడెంట్లో తల్లిదండ్రుల్ని కోల్పోయి అనాథగా మారిన మంత్ర (ఛార్మి) ఓ సాఫ్ట్ వేర్ కంపెనీలో ఉద్యోగం కోసం హైదరాబాద్ వస్తుంది రామారావు (తనికెళ్ల భరణి) ఇంట్లో పేయింగ్ గెస్టుగా దిగుతుంది ఐతే ఆమెను ఎవరో చంపడాడనికి ప్రయత్నిస్తుంటారు ఒకటికి రెండుసార్లు తన మీద అటాక్ జరగడంతో తన స్నేహితుడైన ఏసీపీ విజయ్ (చేతన్ చీను)కు విషయం చెబుతుంది అతను జర్నలిస్టు బృందాన్ని తీసుకుని రాత్రి పూట మంత్ర ఉంటున్న ఇంటికి వెళ్తాడు అక్కడికెళ్తే మంత్ర రెండేళ్ల క్రితమే చనిపోయిన రామారావు అతడి భార్యతో కలిసి ఉంటున్నట్లు తెలిసి అంతా షాకవుతారు మంత్ర విజయ్ జర్నలిస్టు బృందం ఆ ఇంట్లోకి వెళ్లగానే తలుపులు మూసుకుంటాయి మరి వాళ్లందరూ అక్కడి నుంచి బయటపడ్డారా మంత్రకు రామారావుకు సంబంధమేంటి చివరికేమైంది అన్నది తెరమీద చూసి తెలుసుకోవాలి  కథనం విశ్లేషణ   మంత్ర-2 అని పేరు పెట్టారు కానీ ఇది మంత్రకు సీక్వెల్ కాదు కేవలం ప్రేక్షకుల్ని ఆకర్షించడానికి మాత్రమే ఆ టైటిల్ పెట్టారు ఇక సినిమా అంతా చూస్తే ఇది చెట్టు పేరు చెప్పి కాయలమ్ముకునే వ్యవహారమని అర్థమవుతుంది ఛార్మి ఉంది హార్రర్ నేపథ్యం అన్నది తప్పితే కంటెంట్ పరంగా మంత్రకు మంత్ర-2కు ఎక్కడా పోలికే లేదు ‘మంత్ర’కు మంత్ర-2 ఏ విషయంలోనూ సరితూగదు చివరికి ఛార్మి విషయంలో కూడా పోలిక పెట్టలేనంత తేడా ఉంది ఈ సినిమాలో ఏళ్లు గడవడం వల్ల అందం తగ్గితే తగ్గొచ్చు కానీ పెర్ఫామెన్స్ విషయంలోనూ ఆమె ఫేడవుట్ అయిపోయినట్లు కనిపించడమే ఆశ్చర్యం డానికి పూర్తి బాధ్యత బలహీనమైన స్క్రిప్టుదే అని చెప్పాలి సినిమాలో విషయం లేనపుడు ఛార్మి మాత్రం ఏం చేయగలదు పాపం  తొలి సన్నివేశంలోనే భయపెట్టి పావుగంటకే సినిమాలో లీనం చేసి ఇంటర్వెల్ సమయానికి ఊపిరి బిగబట్టేలా చేసి ద్వితీయార్ధమంతా వణికించి క్లైమాక్స్ సమయానికి ఉత్కంఠను తారా స్థాయికి తీసుకెళ్లిన సినిమా ‘మంత్ర’ అయితే తొలి సన్నివేశంలోనే ‘ప్చ్’ అనిపించే 20 నిమిషాలకే పిచ్చ బోర్ కొట్టించి ఇంటర్వెల్ సమయానికి రెండున్నర గంటల సినిమా చూసిన ఫీలింగ్ కలిగించి ద్వితీయార్ధమంతా ‘ఎండ్’ కార్డ్ ఎప్పుడు పడుుతుందా అని వెయిట్ చేసేంత అసహనం కలిగించి క్లైమాక్స్ అవగానే హమ్మయ్య అన్న నిట్టూర్పుతో ప్రేక్షకుడు థియేటర్ నుంచి బయటపడేలా చేసిన సినిమా మంత్ర-2  ‘మంత్ర’తో పోలికలు పక్కనబెట్టేసి మామూలుగా చూసినా మంత్ర ఏమాత్రం మింగుడు పడదు హార్రర్ సినిమాలకు లాజిక్కులతో సంబంధం లేకుండా కథ రాసుకునే సౌలభ్యముంటుందన్నది వాస్తవమే అలాగని మరీ సిల్లీ థింగ్స్ ట్రై చేస్తే చాలా కష్టం బేసిక్ విషయాల్లోనే ఎంత లోపముందో చెప్పడానికి ఓ ఉదాహరణ చూద్దాం ఇద్దరు స్నేహితులు హాస్పిటల్లో ఉంటారు ఇద్దరి భార్యలూ ప్రసవానికి వెళ్తారు ఓ స్నేహితుడి భార్య చనిపోయిన బిడ్డను ప్రసవిస్తుంది  ఇంకో స్నేహితుడి భార్య కవలల్ని కంటుంది తనకు ఎంతో చేసిన స్నేహితుడి కోసం భార్యకు కవలలని చెప్పకుండా ఓ బిడ్డను తీసుకెళ్లి స్నేహితుడికిచ్చేస్తాడు రెండో స్నేహితుడు అయినా కవల పిల్లలన్న సంగతి ప్రసవించే వరకు తెలియకపోవడమేంటో కథకుడికే తెలియాలి ఇలాంటి సిల్లీ థింగ్స్ సినిమాలో చాలా ఉన్నాయి  విలన్ తన అన్నని వదినని డ్రైవర్ని వాళ్లింట్లోనే అడ్డంగా నరికేస్తాడు మరి పోలీసులు అతణ్నేమీ చేయకుండా ఇంటిని సీజ్ చేసి ఎందుకు వదిలేశారో బహుశా దయ్యం అన్నయ్య దయ్యం చేతిలోనే చావడానికా మరొకరి శరీరంలోకి చేరి తమ్ముణ్ని చంపే శక్తి తనకున్నపుడు దయ్యం అన్నయ్య రెండేళ్లు ఎందుకాగాడు కూతుర్ని చంపడానికి వచ్చిన బేవర్స్ బ్యాచ్ లో ఒక్కొక్కర్ని ఖతం చేసిన దయ్యం అన్నయ్య తమ్ముడు అంతకాలం తన కూతురి మీద అటాక్ చేస్తూ వచ్చినా ఎందుకు ఊరుకున్నాడు డైరెక్టర్ ఇంకా క్లైమాక్స్ టైం కాలేదని చెప్పనందుకా పోనీ దయ్యాలకు ఇంట్లో నుంచి బయటకు వెళ్లే శక్తి లేదనుకుందామా అంటే దయ్యం డ్రైవర్ కారేసుకుని రైల్వేస్టేషన్ కు వెళ్లి మరీ హీరోయిన్ని ఇంటికి తీసుకొస్తాడాయె! అన్నావదినల్ని లాయర్ ముందే చంపేసి జల్సాగా వెళ్లిపోయిన తమ్ముడు అన్న కూతుర్ని చంపడానికి మాత్రం ముసుగేసుకుని ఎక్కడెక్కడో ఫాలో చెయ్యడం ఆమెను చంపలేక నానా తంటాలు పడ్డమేంటో అబ్బో ఇలాంటి సందేహాలకు లెక్కే లేదు  టైటిల్స్ కూడా పడకముందే ఓ పేలవమైన సన్నివేశంతో ఉస్సూరుమనిపించిన ‘మంత్ర-2’ ఆ తర్వాత ఏ దశలోనూ ప్రేక్షకుడిలో ఉత్సాహం తేలేకపోయింది హత్యలన్నీ చేస్తోంది మంత్రానే అని జర్నలిస్టు బ్యాచ్ లో ఒకడికి అర్థమైనపుడు మాత్రమే కొంచెం ప్రేక్షకుడిలో కొంచెం ఉత్సాహం ఉత్కంఠ కలుగుతుంది కానీ తర్వాతి సన్నివేశంలో ట్విస్టు రివీల్ చేశాక ఆ ఉత్సాహం కూడా నీరుగారిపోతుంది అసలేం జరిగిందన్నది తెలిశాక సినిమా మొదట్నుంచి చూసి సోది వ్యవహారం మరింత సోదిలా అనిపిస్తుంది  ఓ పెద్ద ఇంట్లో ఓ బ్యాచ్ ను దించేసి లైట్లు ఆపేసి ఊరికే కెమెరాను షేక్ చేసేసి బ్యాగ్రౌండ్లో స్కోర్ తో మోతెక్కించేస్తే ప్రేక్షకులు భయపడిపోతారని థ్రిల్లయిపోతారనుకుంటే భ్రమే మంత్ర స్ఫూర్తితో అలాంటి సినిమా తీయాలనుకున్నపుడు ఆ సినిమా ఒకటికి పదిసార్లు చూసుకుని ఉండాల్సింది దర్శకుడికైతే అనుభవం లేదనుకోవచ్చు మరి ‘మంత్ర’లో నటించిన ఛార్మికైనా మంత్ర-2 స్క్రిప్టు విన్నపుడు నటిస్తున్నపుడు తేడా ఏంటో తెలియకపోయిందా  నటీనటులు   కథాకథనాల్లో దమ్ము లేనపుడు ఎవరు మాత్రం ఏం చేయగలరు కాబట్టి ఛార్మి ఏంటి ఇలా చేసింది అని ఫీలవ్వాల్సిన పని లేదు ఎలాగూ అందం విషయంలో ఒకప్పట్లా ఛార్మి ఆకర్షణ మంత్రం పని చేయట్లేదు పోనీ పెర్ఫామెన్స్ పరంగా చూద్దామన్నా నిరాశ తప్పదు మంత్ర నాటి కాన్ఫిడెన్స్ ఆమెలో కాస్తయినా కనిపించలేదు తమిళ నటుడు చేతన్ చీను కూడా చేసిందేమీ లేదు అతను నటించగలడని అర్థమవుతుంది కానీ తన క్యారెక్టర్ పేలవంగా ఉండటంతో వేస్ట్ అయిపోయాడు తనికెళ్ల భరణి ఉన్నంతలో బాగా చేశాడు జబర్దస్త్ వేణు కామెడీ పేరుతో ఓ పది నిమిషాలు హింస పెట్టాడు మిగతా వాళ్లంతా మామూలే  సాంకేతిక వర్గం   కంటెంట్ పరంగా హార్రర్ ఫీలింగే లేకపోయినా ఆర్పితనికెళ్ల తన కెమెరాతో సునీల్ కశ్యప్ తన బ్యాగ్రౌండ్ స్కోర్ తో ఆ ఎఫెక్ట్ తీసుకురావడానికి విశ్వప్రయత్నం చేశారు ఐతే కెమెరా మరీ ఎక్కువ విన్యాసాలు చేసింది బి-గ్రేడ్ సినిమాల మాదిరి ఏమీ లేకున్నా కెమెరాతో ఏదో జరగబోతున్నట్లు జరిగిపోతున్నట్లు చూపించే ప్రయత్నం చేశారు సినిమాలో ఉన్న ఏకైక పాట జర జర బూమ్ పర్వాలేదు ఆ పాటలతో ఛార్మి చేతికి డ్రిల్లింగ్ మిషన్ ఇవ్వడం ద్వారా దర్శకుడు ఏం చెప్పదలుచుకున్నాడో అతడికే తెలియాలి నిర్మాణ విలువలు పర్వాలేదు ఒకే ఇంట్లో చాలా తక్కువ లొకేషన్లలో తీశారు కాబట్టి పెద్దగా ఖర్చు పెట్టాల్సిన అవసరం లేదు లొకేషన్స్ సహజంగా ఉండేలా చూసుకోవాల్సింది హార్రర్ సినిమాల్లో మాటలకు ప్రాధాన్యముండదు కానీ ఉన్న మాటలు కూడా పేలవంగా ఉన్నాయి కొత్త దర్శకుడు ఎస్వీ సతీష్ తాను క్రెడిట్ తీసుకున్న రెండు విషయాల్లోనూ నిరాశ పరిచాడు స్క్రీన్ ప్లే సినిమాకు పెద్ద మైనస్ అయింది క్లైమాక్స్ లో ప్రేక్షకుల్ని థ్రిల్ చేసేద్దామనుకుని అంతకుముందంతా పేలవమైన సన్నివేశాలతో నింపేశాడు చివరికి క్లైమాక్స్ కూడా తేలిపోవడంతో అతడి ప్రయత్నం వృథా అయిపోయింది  చివరగా   హార్రర్ సినిమానే చూడాలనుకుంటే మళ్లీ ‘మంత్ర’ డీవీడీ వేసి చూసుకోండి మంత్ర-2కు వెళ్తే హ్యాంగోవర్ దిగడానికి మళ్లీ ‘మంత్ర’ సినిమానే చూడాలనిపిస్తుంది  
__________________________
   అమీర్ పేటలో చదువుకుంటూ మధురానగర్ లో వుండే ఓ ప్రైవేటు హాస్టల్ లో వుండే ముగ్గురు కుర్రాళ్లు ముగ్గురు అమ్మాయిలను ప్రేమిస్తూ వుంటారు అందులో సిద్ధూ(అభిజిత్) అనే కుర్రాడు చదువుకుంటూ అనాథ పిల్లల క్షేమం కోసం పాటు పడే అమ్మాయి వసు(ప్రగ్నా జైశ్వాల్) ప్రేమలో తొలి చూపులోనే పడతాడు అలాగే తన ఇద్దరు మిత్రలు అవతారం(షకలక శంకర్) జబర్దస్థ్ శ్రీనులు ఇద్దరు కూడా తలా ఓ అమ్మాయి ప్రేమలో పడతారు అయితే అవతారం మాత్రం తన ప్రేమకోసం ఒంటిమీదున్న బంగారం అమ్మేసి ప్రేయసికి ఖర్చు పెట్టి అప్పులపాలవుతాడు దాంతో వీరిద్దరి మధ్య గొడవలొచ్చి విడిపోతారు అవతారానికి మద్దతుగా సిద్ధూ జబర్దస్త్ శ్రీనులిద్దరూ తమ ప్రియురాళ్లకు దూరమవుతారు దాంతో ముగ్గరు ప్రేమలు బ్రేక్ అప్ అవుతాయి మరీ ఈ ముగ్గురూ కలిసి మళ్లీ తమ ప్రేమను గెలిపించుకున్నారా అందుకు వారు ఎలాంటి ఇబ్బందులు ఎదుర్కొన్నారు అనేదే మిగతా కథ ఇది తెలుసుకోవాలంటే సినిమా చూడాల్సిందే  కథనం విశ్లేషణ   హైదరాబాద్ లోని అమీర్ పేట్ అంటే సాఫ్ట్ వేర్ కోర్సులకు అడ్డా ఇక్కడికి ఎక్కడెక్కడ నుంచో వచ్చి సాఫ్ట్ వేర్ కోర్సులను చేస్తుంటారు వీటి నేపథ్యంలో ఇప్పటికే అనేక సినిమాలు వచ్చాయి దాంతో పాటు అమీర్ పేట్ లో చదువుకునే అమ్మాయిలు ప్రేమ పేరుతో అబ్బాయిల జేబుకు చిల్లు పెడుతుంటారని వారి ప్యాకెట్ మనీ అంతా సోకులకు షికార్లకు షాపింగులకు ఖర్చుపెట్టేయిస్తుంటారని ఇప్పటికే చాలా స్టోరీలొచ్చాయి అంతేనా ఇక్కడ చదువుకునే అమ్మాయిలు ఒకరు కాదని ఇద్దరు ముగ్గురు బాయ్ ఫ్రెండ్స్ ను మెయింటైన్ చేస్తూ డ్యుయెల్ సిమ్ లు వాడుతుంటాని మరీ వారిని వాంప్ ల్లాగా చూపించారు మరోసారి కొత్త దర్శకుడు జయ నాగ్ కూడా అమీర్ పేట్ బేస్డ్ స్టోరీని ‘మర్చిలాంటి కుర్రాడు’ సినిమాకు ఎంచుకున్నాడు మరి ఇంతకు ముందొచ్చిన వాటి కంటే ఈ చిత్రాన్ని భిన్నమైన కథతో తెరకెక్కించాడా అనేది ఓ సారి చూద్దాం  ఆల్రెడీగా చెప్పిన కథను ఎన్నుకునేటప్పుడు కథనాన్నైనా కాస్త భిన్నంగా నడిపించాలి లేకుంటే ఇంతకు ముందు చూసిన సినిమా తాలూకు సీన్లు మనకు గుర్తొచ్చి అదేంటి మరోసారి అదే కథనే చూస్తున్నామే అనే ఫీలింగ్ కలిగి ప్రేక్షకులు బోర్ గా ఫీలయ్యే అవకాశం వుంటుంది మిర్చిలాంటి కుర్రాడులో ఇలాంటి సీన్లు మనకు బోలెడన్ని కనిపిస్తాయి హాస్టల్లో వుంటూ ఇంటి వద్ద నుంచి తెచ్చుకున్న పాకెట్ మనీతో అమ్మాయిలతో జల్సా చేయడం అది కాస్త అయిపోగానే అప్పులు చేయడం చివరకు డబ్బులు అయిపోగానే హ్యాండిచ్చే అమ్మాయిలను చూపించి ఆ తరువాత తమ తప్పు తెలుసుకుని ప్రేమికులంతా ఒక్కటవ్వటంలాంటి సీన్లు ఇంతకు ముందు ఎన్ని సినిమాల్లో చూడలేదు ఇందులో కూడా ఇలాంటివే కనిపిస్తాయి అబ్బాయిలు అమ్మాయిలతో విడిపోయిన తరువాత వారి హాస్టల్స్ లోకి దూరి వారిని భయపెట్టడం ఆ తరువాత దాన్ని పసిగట్టిన అమ్మాయిలు దానికి రివేంజ్ తీర్చుకోవడం లాంటివి చాలానే ఇంతకు ముందు చశాం అచ్చంగా ఇలాంటి దృశ్యాలు ఈ మూవీలో కూడా మనకు కనిపిస్తాయి మరి దర్శకుడు కొత్తగా ఏం చెప్పాడు అంటే ఏమీ చెప్పలేదు ఓ సినిమా తీసి ప్రేక్షకుల ముందుకు వదిలాడు అంతే  రుద్రపాటి రమణారావు లాంటి సినిమా ఫ్యాసినేట్ అవకాశం ఇచ్చినప్పుడు ఎంత మంచి సినిమా ఎన్నుకొని తీయాలి ఈ అవకాశం మరో పది సినిమాలైనా తీసేలా ఉపయోగించుకుని ఓ సినిమా తీయడానికి కొత్త దర్శకుడు సమాయత్తమవ్వాలి ఈ చిత్ర దర్శకుడు జయనాగ్ అలాంటి హోం వర్క్ ఏమీ చేయలేదు ఏదో అవకాశం వచ్చింది చేతిలో వున్న స్క్రిప్టును ఓ సినిమాను తీసేద్దాం అనే చుట్టేశాడు జబర్దస్థ్ కామెడీ షోతో పాపులర్ అయిన షకలక శంకర్ శ్రీను వేణు రఘులను సపోర్టింగ్ క్యారెక్టర్ల కింద తీసుకుని మెయిన్ హీరోతో రెండు ఫైట్లు రెండు సోలో పాటలతో సినిమాని లాగించేద్దాం అనుకున్నాడు దానికి ఓ వైవిధ్యమైన స్క్రీన్ ప్లే గానీ బలమైన అదనపు సీన్లను గానీ ఏ మాత్రం యాడ్ చేసుకోకుండా సినిమాను సాదా సీదాగా తెరకెక్కిచేశాడు  మరి ఇలాంటి రొటీన్ ఫార్ములా మూవీని జనాల్లోకి వదిలితే ఎలా చూస్తారా అనేది కూడా ఆలోచించలేదు కేవలం కంప్లీట్ అయిన సినిమాను థియేటర్లలోకి వదిలేస్తే చాలు తన పనైపోద్ది అనుకున్నాడు దర్శకుడు   పైగా రావు రమేష్ లాంటి పెద్ద ఆర్టిస్టులను పెట్టుకున్నారు అయితే పూర్తి స్థాయిలో ఆ క్యారెక్టర్కి న్యాయం చేయలేకపోయాడు గతంలో ఇలాంటి పాత్రల్లో ప్రకాష్ రాజ్ జీవించేశారు యూత్ ని సన్మార్గంలో నడిపించే బలం ఉన్న క్యారెక్టర్ను పెట్టకున్నప్పుడు అందుకు తగ్గట్టుగానే డైలాగులు సన్నివేషాలు రాసుకోవాలి కేవలం ఏదో తన హాస్టల్లో వున్న కుర్రాడు ఓ అమ్మాయిని ప్రేమిస్తున్నానంటూ వెంటబడితే అమ్మాయి తండ్రి వచ్చి ఆకుర్రాడిని దండించడం అక్కడ రావు రమేష్ ఎంటర్ అయ్యి ‘పద్దెనిమిదేళ్లు నిండిన ప్రతి ఒక్కరికీ ఓటు హక్కు కల్పిస్తోంది ప్రభుత్వం అలాగే యవ్వనంలోకి వచ్చిన ప్రతి యువకునికి ప్రేమించే హక్కు వుందని చెప్పడం’ బాగుందే కానీ సీను బలంగా పండలేదు అదే సందర్భంలోనే మీరు మంచి ఉద్యోగాలు సంపాదించండి అమ్మాయిల వెంట మీరు పడటం కాదు అమ్మాయిల తల్లిదండ్రులే మా అమ్మాయిని చేసుకోండని మీ వెంటపడతారనే’ డైలాగూ వుంది ఇంతకు ముందు ఇదే డైలాగు చాలా సినిమాల్లో మనం వినుంటాం పైగా ఇప్పడు ఫేస్ బుక్ వాట్స్ ఫ్ చాటింగ్ లతో పుట్టే ప్రేమలెక్కువ అందుకు తగ్గట్టుగానే సినిమా కథ కూడా చాలా పార్ష్ గా వుండాలి అప్పుడే నేటి యువత కనెక్ట్ అవుతుంది దానికి నాలుగు కాసులు రాలుతాయి ఇంకా పదేళ్ళ కిందటి డైలాగులను చెబుతూ పోతే నేటితరం యువతకు ఎక్కేకాలం కాదిది దర్శకుడు అందులో చాలా వెనుకబడేవున్నాడు ఇందులో ఒఎల్ఎక్స్యాప్ గురించి కూడా ఓ ఎగుటు పుట్టించే కామెడీ సీన్ వుంది దాన్ని బట్టే అర్థం అవుతుంది కేవలం ఆ యాప్ పబ్లిసిటీ కోసమే ఆ సీన్ రాసుకున్నాడని ఇలాంటి బ్రాండింగ్ ఈ మూవీలో చాలానే చేసేశారు  నటీ నటులు   అభిజిత్ ఓ రకంగా చూస్తే అతను ‘లైఫ్ ఈజ్ బ్యూటిఫుల్’ల్లోనే బాగా నటించాడనిపిస్తుంది అందులోని క్యారెక్టరైజేషన్ చాలా కూల్గా వుంటుంది ఆ క్యారెక్టర్ తీర్చిదిద్దిన విధానం కూడా యూత్ కి బాగానే కనెక్ట్ అయింది మిర్చిలాంటి కుర్రాడు అనే టైటిల్ అయితే ఏదో మాస్ గా వుంది కానీ ఇందులో రెండు మూడు చిన్న చిన్న ఫైట్లు తప్ప అంతగా మాస్ ను ఆకట్టుకునే సీన్లమీ లేవు పైగా సుప్రీత్ లాంటి భారీ పర్సనాలిటీతో ఫైట్లు చేయిండం కూడా అంతగా సింక్ అవ్వలేదు ఏదో కాలేజీ గొడవలు వీధి ఫైట్లులాంటి పెట్టుంటే బాగుండేది కానీ హెవీ పర్సనాలిటీలను డీల్ చేసేంత బాడీ లాంగ్వేజ్ అభిజిత్ కి లేదని దర్శకుడు గ్రహించలేకపోయాడు పాటల్లో అభిజిత్ డ్యాన్స్ బాగుంది ఇంకా ట్రై చేస్తే బెటర్ అవుట్ పుట్ ఇవ్వగలడు ఇప్పుడొస్తున్న హీరోలలో నాగశౌర్యకు ధీటుగా తయారు కాగలడు సిక్స్ ప్యాక్ బాడీతో మాస్ సినిమాలకు సూట్ అవుతాడేమో గానీ నటనలో ఇంకా ఇంప్రూవ్ కావాలి ఇందులో తన సొంత గొంతులా లేదు లిప్ సింక్ చూస్తుంటే ఎవరో డబ్బింగ్ చెప్పినట్టే కనిపిస్తుంది  ఓన్ డిక్ష న్ని ఇంప్రూవ్ చేసుకుంటే తొందరగానే కనెక్ట్ అవుతాడు హీరోయిన్ ప్రగ్నా జైశ్వాల్ ఏమాత్రం నటన కనబరచలేదు ఆమెను చూసినప్పుడల్లా బొమ్మలాగే కనిపిస్తుంది ఏమాత్రం ఎక్స్ ప్రెషన్స్ లేకుండా అలా నటించేసింది కేవలం లిప్ మూవ్ మెంట్లతోనే నెట్టేయొచ్చు అనుకున్నట్లుంది  ఇందులో కమెడియన్ షకలక శంకర్ జబర్దస్థ్ శ్రీను హీరోతో పాటు చివరి దాకా నటించారు వీరిలో షకలక శంకర్ క్యారెక్టర్ హైలైట్ డైలాగులు చెప్పడంలో గానీ రామ్ గోపాల్ వర్మను ఇమిటేట్ చేయడంలోగానీ బాగా నటించాడు రఘు సప్తగిరి కాసేపే వున్నా పర్వాలేదు అనిపించారు సుప్రీత్ క్యారెక్టర్ కొంచమే నాగినీడు కూడా క్లైమాక్స్ వస్తాడు హీరోయిన్ తండ్రిగా అలాగే పృథ్వీ(థర్టీ ఇయర్ ఇండస్ట్రీ) చివర్లో కనిపించాడు కేవలం కాస్టింగ్ కోసమే వీరిని ఉపయోగించుకున్నారు  సాంకేతిక వర్గం   నూతన దర్శకుడైనా నిర్మాణ విలువల్లో మాత్రం ఎక్కడా రాజీ పడలేదు సినిమాను క్వాలిటీగా అయితే తెరకెక్కించాడు కథ కథనమే వీక్ ఇందులో ముఖ్యంగా మాట్లాడుకోవాల్సింది సంభాషణల గురించి షకలక శంకర్ సంభాషణలు హైలైట్ నా వద్ద గోల్డ్ వుంటే ముత్తూత్ కు పోదును బైకుంటే రామ్ కోటికి పోదును మీ వద్దకు ఎందు కొస్తా ఒంటినిండా నగలతో నగల దుకాణంలాగ వుండేటోణ్ని దోచేసిన దుకాణంలా ఎలా తయారయ్యానో చూడు లాంటి డైలాగులు బాగున్నాయి అలాగే హీరో కూడా ఫండ్స్ ఇచ్చాం కదా అని ఫ్రెండ్ షిప్ చేయడం దాన్ని అడ్వాంటేజ్ గా తీసుకుని ప్రేమిస్తున్నాననడం నాకు నచ్చదు లాంటి సంభాషణలను వీరబాబు బసిన బాగా రాశారు జెబి అందించిన పాటలు సోసోగా వున్నాయి నేపథ్య సంగీతం పర్వాలేదు ఎప్పుడూ ప్రవీణ్ పూడి ఎడిటింగ్ని బాగా చేస్తారనే ప్రచారం వుంది మరి ఎందుకో ఇందులో ఆ బిగి కనిపించలేదు మరో పాతిక నిమిషాలు కట్ చేసినా పోయిది ఏమీ లేదు ప్రేక్షకులు బోర్ గా ఫీల్ అవ్వ కుండా చూస్తారు కెమెరా పనితనం పెద్దగా చెప్పకోవాల్సింది లేదు పాటల చిత్రీకరణ గానీ కొత్తమ్మాయి హీరోయిన్ ని గానీ ప్రత్యేకంగా చూపించింది ఏమీ లేదు   చివరగా ఘాటులేని మిర్చిలాంటి కుర్రాడు
__________________________
         అమ్మిరాజు (ముఖేష్ రుషి) భవాని (అభిమన్యు సింగ్) హైదరాబాద్లో పెద్ద డాన్లు ఒకరంటే ఒకరికి పడదు ఐతే తన బిజినెస్లకు భవాని అడ్డు పడతున్నాడని అతడి చెల్లెలు స్రవంతి (ప్రగతి)ని కిడ్నాప్ చేస్తాడు అమ్మిరాజు అదే సమయంలో తన బాబాయి కొడుకైన విజయ్ (శ్రేయన్ కపూర్) యుఎస్ నుంచి ఇండియాకు వస్తాడు తన అన్న ఇంట్లో ఉన్న స్రవంతితో విజయ్ ప్రేమలో పడతాడు వీళ్లిద్దరి పెళ్లి జరిపించడం కోసం అమ్మిరాజు భవానితో రాజీకొస్తాడు కానీ భవాని ఆ ప్రతిపాదనకు ఒప్పుకోకపోవడమే కాదు అమ్మిరాజును కూడా చంపేస్తాడు విజయ్ స్రవంతిలను కూడా చంపాలని చూస్తాడు మరి ఈ ప్రేమ జంట అతడి నుంచి తప్పించుకుని ఎలా బయటపడిందన్నది మిగతా కథ  కథనం విశ్లేషణ                 జయసుధ కొడుకు హీరోగా పరిచయమవుతున్న సినిమా కాబట్టి కథాకథనాల కంటే ముందు హీరో గురించి మాట్లాడుకుందాం బస్తీలో ఓ సన్నివేశంలో హీరో వచ్చి అలా నిలబడతాడు అతణ్ని చూసి మరో పాత్రధారి కుర్రాడు స్మార్ట్గా హీరోలా ఉన్నాడండీ అంటాడు బహుశా జయసుధ కూడా తన కొడుకు ఒడ్డూపొడుగూ కలరూ చూసి అతణ్ని హీరోను చేసేయాలని ఉత్సాహం చూపించి ఉండొచ్చు కానీ అంతకంటే ముందు తన కొడుక్కి తనలో పదో వంతు నటనైనా వచ్చేలా తర్ఫీదునివ్వాల్సింది ఆమె ఆ పని చేశారో లేదో కానీ శ్రేయన్ మాత్రం సినిమాలో ఓ ఉత్సవ విగ్రహంలా నిలబడ్డం తప్ప చేసిందేమీ లేదు అతడి నట విన్యాసాల్ని చూసి భరించడం ఓ ఎత్తయితే తలాతోకా లేకుండా కథాకథనాలతో కొత్త దర్శకుడు వాసు మంతెన పెట్టిన హింసను తట్టుకోవడం మరో ఎత్తు          ఎ డేరింగ్ సెగా ఆఫ్ లవ్ ఇదీ సినిమాకు పెట్టిన క్యాప్షన్ దీన్ని చూసి ఇందులో ఏదో అద్భుతమైన ప్రేమకథ ఉండొచ్చన్న భ్రమలు కలగొచ్చు ఆ ప్రేమకథ ఎలా సాగుతుందో చూద్దాం హీరోయిన్ను హీరో అన్నయ్య తెచ్చి పైన గదిలో బంధిస్తాడు తొలి రోజు హీరో ఆమెను కలిసి ఆమె ఎవరో తెలుసుకుంటాడు రెండో రోజు ఆమెకు బట్టలు తెచ్చిచ్చి రాత్రంతా ఆమెతో ముచ్చట్లు చెబుతాడు అలాగే తెల్లారిపోతుంది ఈ రోజు నా జీవితంలో మరువలేని రోజు అంటూ ఓ ఎమోషన్ తెచ్చేసుకుంటుంది హీరోయిన్ తర్వాతి రోజు సాయంత్రం మళ్లీ హీరో వచ్చి గిటార్ పట్టుకుని ఓ పాట అందుకుంటాడు ఆ పాట అవ్వగానే హీరోయిన్ వచ్చి అతణ్ని వాటేసుకుంటుంది హీరో ఐలవ్యూ టూ అంటాడు వెంటనే కింద తన అన్నయ్య దగ్గరికొచ్చి ఆమె లేకుండా ఒక్కరోజు కూడా బతకలేనని చెప్పేస్తాడు ఇక ఆ అన్నయ్య హీరో హీరోయిన్ ఇద్దరూ ఒకరిని విడిచి ఒకరు ఉండలేనంత గాఢంగా ప్రేమించుకున్నారంటూ అవతల విలన్ దగ్గరికి రాయబారానికి వెళ్లిపోతాడు ఇదీ వాసు మంతెన అద్భుతం అనుకుని రాసి తీసిన ప్రేమకథ          ప్రథమార్ధంలో ఈ అద్భుతమైన ప్రేమకథను ఆస్వాదించాక ఇక ద్వితీయార్ధంలో హీరోకు విలన్కు మధ్య ఉత్కంఠభరితమైన పోరాటం ప్రేక్షకుల్ని మరో లోకానికి తీసుకెళ్తుంది హీరో సింపుల్గా హీరోయిన్తో కలిసి రాష్ట్రం దాటిపోయి అక్కడెక్కడో డ్యూయెట్లు పాడేసుకుని పెళ్లి కూడా చేసేసుకుంటాడు హీరో ఏ రైలు ఎక్కాడో విలన్ గ్యాంగ్కు తెలిసినా వాళ్లెందుకు ఫాలో అవ్వరో అర్థం కాదు హీరో హైదరాబాద్కు వచ్చి విలన్ ఇంటికే వెళ్లి హీరోయిన్ పాస్పోర్ట్ కూడా పట్టుకొచ్చేస్తాడు అప్పుడూ విలన్ నిద్రపోతూనే ఉంటాడన్నమాట కానీ చివర్లో హీరో ఫారిన్ వెళ్లిపోతుంటే సడెన్గా వచ్చి కారుతో గుద్దేస్తాడు అయినా రౌడీల్ని పెట్టి హీరోను చంపించాలి లేదంటే లారీతో గుద్దించేయాలి కానీ తనే కారు తీసుకెళ్లి హీరో కారును గుద్దేసి తనే దారుణంగా గాయపడ్డమేంటో          ఎదురుపడ్డ వాళ్లందరినీ చంపడం తప్ప విలన్ ఉద్దేశమేంటన్నదే అర్థం కాదు తన చెల్లే అయిన హీరోయిన్ను కూడా అతను ఎందుకు కాల్చాలనుకుంటాడో తెలియదు హీరో చివర్లో గన్ను పడితే నేను నీకంటే పెద్ద రౌడీని తెలుసా తెలుసా అంటూ అదేదో సినిమాలో మాస్ హీరో చెప్పినట్లు డైలాగ్ చెప్పేసి విలన్ కథకు ముగింపు పలికేస్తాడు ఎండ్ టైటిల్స్ వేస్తూ ఏదో కళాఖండం తీసినట్లు మేకింగ్ తాలూకు ఫొటోలు చూపిస్తూ బస్తీ బస్తీ అంటూ సాంగ్ రన్ చేస్తుంటే సినిమాకు వచ్చిన పాపానికి ప్రేక్షకుడు సీటు తల బాదుకోవడం తప్ప ఏం చేయగలడు పాపం! కోట శ్రీనివాసరావు ముఖేష్ రుషి అభిమన్యు సింగ్ లాంటి వాళ్లు ఏం చూసి సినిమా ఒప్పుకున్నారో ఆలీ సప్తగిరి సత్య లాంటి వాళ్లు మీతో కామెడీ చేయిస్తున్నాం అంటే ఎలా నమ్మారో ఇలాంటి కథాకథనాల్ని నమ్మి ఆ ప్రొడ్యూసర్ ఎలా డబ్బులు పెట్టాడో వాళ్లకే తెలియాలి ఇంతమందిని మెప్పించి ఒప్పించినందుకు మాత్రం డైరెక్టర్ వాసు మంతెనను సన్మానించాల్సిందే  నటీనటులు         సహజ నటిగా జయసుధకు పేరు ఆమె కొడుక్కి ఇసుమంతైనా అది వారసత్వంగా రాలేదు అంత ఎబ్బెట్టుగా నటించాడు కుర్రాడు పాస్ మార్కులకు కొంచెం తక్కువ పడితే ఏదో మొహమాటం కొద్దీ మూణ్నాలుగు మార్కులు కలపొచ్చు కానీ సింగిల్ డిజిల్ కూడా దాటకుంటే ఎవరైనా ఏం చేయగలరు మనోడి యాక్టింగ్ స్కిల్స్ ఆ స్థాయిలో ఉన్నాయి అతడితో పోలిస్తే  హీరోయిన్ ప్రగతి డిస్టింక్షన్ స్టూడెంట్లా కనిపిస్తుంది కానీ ఆమెకు కూడా నటనలో పాస్ మార్కులు పడవు కొంచెం క్యూట్గా ఉంది కానీ ఓవరాల్గా హీరోయిన్ ఫీచర్స్ అయితే లేవు అభిమన్యు సింగ్ ఈ సినిమాలో ఈ పాత్ర ఎలా ఒప్పుకున్నాడో మరి అంత పేలవంగా ఉంది అతడి క్యారెక్టర్ ఎక్స్ప్రెషన్స్ మాత్రం గబ్బర్సింగ్ సినిమాలో కంటే ఎక్కువే ఇచ్చాడు సప్తగిరి ఆలీల గురించి చెప్పుకోవడం వృథా స్నిగ్ధ ఎప్పుడూ కనిపించే టామ్ బాయ్ పాత్రలోనే చేసింది ఆమె అబ్బాయిలా చూపిస్తూ సెటైర్లు వేయించే సినిమాలు ఇంకెన్ని వస్తాయో! సత్య కామెడీ గురించి కూడా మాట్లాడాల్సిన అవసరం లేదు  సాంకేతిక వర్గం         ఉన్నంతలో సాంకేతిక విభాగాలు కొంచెం పర్వాలేదు ప్రవీణ్ ఇమ్మడి రెండు మూడు పాటల్లో ప్రతిభ చూపించాడు కానీ బ్యాగ్రౌండ్ స్కోర్  మాత్రం సినిమా స్థాయికి తగ్గట్లే ఉంది ఏదో జరిగిపోతున్నట్లు సన్నివేశాల్లో ఏమాత్రం ఫీల్ లేకున్నా ఏవో అద్భుతమైన ప్రణయ సన్నివేశాలు పండుతున్నట్లు  బ్యాగ్రౌండ్ స్కోర్తో బిల్డప్ ఇచ్చాడు గుణశేఖర్ ఛాయాగ్రహణం కూడా పర్వాలేదు నిర్మాణ విలువలు సీరియల్ స్థాయికి ఎక్కువ సినిమా స్థాయికి తక్కువ అన్నట్లున్నాయి ఏదో సైంటిఫిక్ థ్రిల్లర్కు చేసినట్లు కొన్ని చోట్ల టెక్నికల్ జిమ్మిక్కులు చేశారు వాటి  అవసరమేంటో దర్శకుడికే తెలియాలి  చివరిగా        కంటెంట్ తక్కువ ప్రమోషన్ ఎక్కువ !     
__________________________
 ఎలిల్ రచన నిర్మాత సింధూరపువ్వు కృష్ణారెడ్డి దర్శకత్వం జిరామ్ప్రసాద్            ఇంట్లో ఇల్లాలు వంటింట్లో ప్రియురాలు సినిమాలో వెంకటేష్కు కొడుగ్గా నటించిన పిల్లోడు గుర్తుండే ఉంటాడు ఆ పిల్లోడు ఇప్పుడు పెద్దోడై హీరో కూడా అయ్యాడు అతనే నాగఅన్వేష్ ఆ సినిమా వినవయ్యా రామయ్యా ఈ మధ్యే వెంకీ నటించిన దృశ్యంలో ఆయనకు కూతురిగా నటించిన కృతిక జయకుమార్ ఇదే సినిమాతో హీరోయినవ్వడం మరో విశేషం చిరునవ్వుతో ఫేమ్ జిరామ్ప్రసాద్ దర్శకత్వం వహించిన ఈ సినిమాకు పబ్లిసిటీ బాగా చేయడంతో జనాల్ని ఓమోస్తరుగానే ఆకర్షించింది మరి సినిమా నాగఅన్వేష్ కెరీర్కు ఎలాంటి పునాది వేసిందో చూద్దాం పదండి            ఓ పల్లెటూర్లో స్నేహితులతో కలిసి సరదాగా గడిపేసే చంటి (నాగ అన్వేష్) ఎదురింట్లో ఉండే పెద్దింటి అమ్మాయి జానకి (కృతిక)ని ప్రేమిస్తాడు తల్లి లేని అమ్మాయైన జానకి అంటే ఆమె తండ్రి చౌదరి (ప్రకాష్ రాజ్)కి ప్రాణం జానకి తండ్రి మాటే వేదం ఐతే చంటి జానకిని ప్రేమించినా ఆమె మాత్రం అతణ్ని ఓ స్నేహితుడిగానే చూస్తుంది ఇంతలోనే జానకికి పెళ్లి ఖాయమవుతుంది అది చూసి చంటి తట్టుకోలేకపోతాడు జానకి కూడా చంటిని ప్రేమించిందని అపార్థం చేసుకున్న అతడి స్నేహితులు పెళ్లి మంటపంలోంచి ఆమెను ఎత్తుకొచ్చేస్తారు ఆ తర్వాత ఏమైంది జానకి చంటిని ప్రేమించిందా వీళ్లిద్దరూ ఒక్కటయ్యారా లేదా అన్నది మిగతా కథ   కథనం విశ్లేషణ          అనూప్ రూబెన్స్ లాంటి ఫామ్లో ఉన్న మ్యూజిక్ డైరెక్టర్ను పెట్టుకున్నారు రసూల్ ఎల్లోర్ లాంటి మంచి సినిమాటోగ్రాఫర్ను తీసుకున్నారు ప్రకాష్ రాజ్ లాంటి స్టేచర్ ఉన్న నటుణ్ని సినిమాలో కీలక పాత్రకు ఒప్పించారు బ్రహ్మానందం ఆలీ సప్తగిరి షకలక శంకర్ లాంటి కమెడియన్లను సెట్ చేసుకున్నారు వీటన్నింటికీ తోడు ఓ కొత్త హీరో స్థాయికి మించి ఖర్చు కూడా పెట్టారు కానీ ఇన్ని ఉన్నా ఏం లాభం కథాకథనాల్లో పట్టు లేనపుడు!          హీరోయిన్కు హీరో అంటే ప్రేమ లేదు అతడెంత బతిమాలినా తనను పెళ్లి చేసుకోవడానికి ఒప్పుకోదు అలాంటమ్మాయిని హీరో ఎలా ప్రేమలోకి దించుతాడా అని అనుకుంటాం ఐతే అతనేమో ఆర్యలో హీరోలా క్యారెక్టర్లు రివర్స్ చేసి హీరోయినే తనను ప్రేమించినట్లు అందరి ముందు తమ ప్రేమకథ గురించి చెబుతాడు మొదట్నుంచి ప్రథమార్ధంలో మొదట్నుంచి హీరో ప్రేమకథను ఫాలో అవుతున్న ప్రేక్షకుడికి ఏ దశలోనూ ఎమోషన్ రాదు కానీ ఈ సీన్లో హీరో చెప్పిన కథ విన్న పది మందీ కళ్లల్లో నీళ్లు పెట్టేసుకుంటారు ఓ ఎమోషన్ తెచ్చేసుకుంటారు అంతే హీరోయిన్ కూడా కదిలిపోతుంది          తర్వాతి సన్నివేశంలో అందరూ హోటల్కు డిన్నర్కు వెళ్తారు హీరోయిన్కు చేపల పులుసు ఇష్టమని ఆర్డర్ చేస్తే అది చేసే కుక్ లేడంటారు అంతే హీరో వెంటనే కిచెన్లోకి వెళ్లిపోయి అమ్మకు ఫోన్ చేసి చేపల పులుసు తయారీ తెలుసుకుని వంట చేసి పట్టుకొచ్చేస్తాడు అంతే హీరోయిన్ కూడా ఫ్లాట్ అయిపోయి నేనంటే నీకు ఎందుకింత ఇష్టం చంటీ అంటుంది ఇక ఆ నెక్స్ట్ సీన్లోకి వెళ్తే హీరోయిన్ చలికి వణుకుతుంటుంది హీరో కూల్డ్రింక్ను వేడి చేసి తీసుకొస్తాడు అంతే ఇక హీరోయిన్ పూర్తిగా ఫ్లాట్ అన్నమాటే ఇలాంటి సన్నివేశాలతో ప్రేక్షకుల్ని కన్విన్స్ చేయొచ్చని ఎలా అనుకున్నారో హీరో తండ్రి నిర్మాత ఈ చిత్రానికి రచయిత కూడా అయిన సింధూర పువ్వు కృష్ణారెడ్డి          కొత్త కథానాయకుడిని పరిచయం చేస్తూ రిస్క్ ఎందుకనుకున్నారో ఏమో కథాకథనాల్లో ఏమాత్రం కొత్తదనం లేకుండా జాగ్రత్త పడ్డారు సినిమాలోని ప్రతి క్యారెక్టర్ ప్రతి సన్నివేశం కూడా ఏదో ఒక సినిమాలో చూసినట్లే ఉంటుంది పెద్దింటి అమ్మాయి మిడిల్ క్లాస్ కుర్రాడు అతడికో ఫ్రెండ్స్ బ్యాచ్ కొడుకును తిట్టిపోసే తండ్రి ముద్దు చేసే తల్లి కూతురంటే ప్రాణం పెట్టే తండ్రి ఇలా సినిమాలోని ప్రతి క్యారెక్టర్నూ ఏదో ఒక సినిమాలోంచి తీసుకున్నట్లే ఉంటుంది          ప్రథమార్ధం హీరో యాంగిల్లో సాగే ప్రేమకథలో ఫీల్ లేకపోయింది హీరో ఫ్రెండ్స్ బ్యాచ్తో ఏదో అలా కామెడీ చేయించి అతి కష్టం మీద ఫస్టాఫ్ను ముగించాడు దర్శకుడు ఇంటర్వెల్ బ్యాంగ్తోటే ఇక ద్వితీయార్ధంలో ఏం జరగబోయేది అర్థమైపోతుంది హీరోయిన్ మనసు మార్చి ఆమెను తనదాన్ని చేసుకోవడానికి చాలా సినిమాల్లో హీరో ఏం చేశాడో అదే చేస్తాడు ఈ కథానాయకుడు కూడా ఐతే ఆ సన్నివేశాలు ఎంత కన్విన్సింగ్గా ఉన్నాయో ముందే చెప్పుకున్నాం సినిమా గురించి ప్రచారం చేసుకుంటూ ఉన్నత విలువలతో తెరకెక్కిన సినిమాగా చెప్పుకున్నారు సినిమాలో చెప్పుకోదగ్గవి ఆ నిర్మాణ విలువలే మంచి పాటలు ఛాయాగ్రహణం నిర్మాణ విలువలు ఇలాంటి అదనపు ఆకర్షణలు బాగానే ఉన్నాయి కానీ అసలు విషయంలోనే తేడా వచ్చేసింది  నటీనటులు          నాగ అన్వేష్ నటన పర్వాలేదు కుర్రాడిలో చురుకుదనం ఉంది డ్యాన్సులు బాగా చేశాడు ఐతే నటనలో ఇంకా పరిణతి చెందాలని కొన్ని సన్నివేశాలు చూస్తే అర్థమవుతుంది తొలి సినిమా కాబట్టి తప్పుల్ని క్షమించొచ్చు దృశ్యంలో కృతికను చూసి ఈ సినిమాలో చూస్తే ఆశ్చర్యపోతాం అంత అందంగా కనిపించింది ఐతే లంగావోణీల్లో ఉన్నపుడు హోమ్లీ హీరోయిన్ క్యారెక్టర్స్కు ఓకే అనిపించింది కానీ మోడర్న్ డ్రెస్సులేసినపుడు అస్సలు సూటవ్వలేదు సీరియస్ సన్నివేశాల్లో ఆమె నటన తేలిపోయింది ప్రకాష్ రాజ్ వేయాల్సిన పాత్ర కాదు ఇది ఏదో మొహమాటం కొద్దీ ఒప్పుకున్నట్లున్నారు కానీ ఆయన తన ప్రత్యేకత చూపించడానికి ఏమీ లేకపోయింది నరేష్ తులసిల పాత్రలు కూడా చెప్పుకోదగ్గవి కావు షకలక శంకర్ ఒకట్రెండు సన్నివేశాల్లో నవ్వించాడు బ్రహ్మి క్యారెక్టర్కు బిల్డప్ ఎక్కువైంది ఆయన నవ్వించడంలో పూర్తిగా ఫెయిలయ్యారు సప్తగిరి ఆలీ కూడా చేసిందేమీ లేదు  సాంకేతిక వర్గం          సినిమాలో చెప్పుకోదగ్గ విశేషాలు సంగీతం ఛాయాగ్రహణమే అనూప్ రూబెన్స్ మంచి పాటలే ఇచ్చాడు గోల గోల పోపో బిగి బిగి పాటలు బాగున్నాయి ఐతే పాటలు అవి చాలా వరకు అసందర్భోచితంగా అనిపించాయి వాటి టైమింగ్ సరిగా లేదు అనూప్ బ్యాగ్రౌండ్ స్కోర్ ఓకే రసూల్ ఎల్లోర్ పల్లెటూరి అందాల్ని తన కెమెరాలో బాగానే బంధించాడు పాటల్లో అతడి కెమెరా పనితనం బాగా కనిపిస్తుంది సినిమాకు రిచ్ లుక్ తేవడంలో అతడి పాత్ర కీలకం ముందే అన్నట్లు నిర్మాణ విలువలకు వంక పెట్టడానికి వీల్లేదు బడ్జెట్ పరిమితులేమీ పెట్టుకోకుండా కొడుకు కోసం బాగానే ఖర్చుపెట్టారు నిర్మాత కృష్ణారెడ్డి ఐతే రచన బాధ్యతలు వేరెవరికైనా ఇచ్చి ఉండాల్సింది ఇంత ఖర్చు చేస్తున్నపుడు కథాకథనాల మీద కాస్తయినా శ్రద్ధ పెట్టకపోవడమే విచారించాల్సిన విషయం రామ్ప్రసాద్ దర్శకత్వం గురించి చెప్పడానికేం లేదు చిరునవ్వుతో లాంటి సినిమా తీసిన రామ్ప్రసాద్ నుంచి ఇలాంటి సినిమా వస్తుందని అనుకోలేం ఏదైనా రచనను బట్టే ఉంటుంది తప్ప తనదేం ఉందని ఆయన మొక్కుబడిగా బండి లాగించేసినట్లున్నారు  చివరిగా          రెండున్నర గంటల రొటీన్ ప్రేమకథ వినవయ్యా రామయ్యా ఇక ఛాయిస్ మీదే!  
__________________________
          నూనూగు మీసాల వయసులో అప్పుడే కాలేజ్లో అడుగుపెడుతున్న యువతరం స్నేహాలు ప్రేమలు కెరీర్ ఎలా ఉంటాయన్నదే సినిమా చదువుల కోసం కెరీర్ కోసం కాలేజ్లో అడుగుపెట్టిన ఓ ఆరుగురు స్నేహితుల కథ చివరికి ఏ కంచికి చేరిందన్నదే సినిమా కథాంశం ఈ మధ్యకాలంలోనే ఇలాంటి కాలేజీ ప్రేమకథలు ఎన్నో వచ్చాయి వాటన్నింటినీ చూసిన వారికి ఇదొక పరమ రొటీన్ స్టోరీ  జై (సుమంత్ అశ్విన్) -మానస్విని (శ్రీదివ్య) సిద్ధార్థ్ (సిద్)- తేజస్వి నూకరాజు-భావన ఈ మూడు జంటల మధ్య కథ ఇది ప్రేమే పరమావధి అనుకొంటాడొకడు కెరీర్ ముఖ్యమంటూ వాడిని ప్రియురాలు తిరస్కరించడం చివరకు ఆమె అతడి ప్రేమను అర్థం చేసుకోవడం చదువు వద్దని సంగీతాన్ని ప్యాషన్గా పెట్టుకొని దాని గురించి ఇంట్లో వాళ్లకు అర్థమయ్యేలా చెప్పలేడు ఇంకో కుర్రాడు బాగా చదవాలంటూ అతడిపై ఒత్తిడి తెచ్చే తల్లిదండ్రులు చివరికి కుర్రాడి ప్యాషన్ను వారు అర్థం చేసుకోవడం వీరి కథ సుఖాంతం ఇక అమ్మాయిల సాంగత్యం కోసం అడ్డదారులు తొక్కేవాడొకడు చివరికి అతడిలో రియలైజేషన్ ఇలాంటి కథల కలబోతే  ఈ కేరింత   కథనం          సినిమాకు కాలేజీ క్యాంపస్ను నేపథ్యంగా మార్చుకొన్నప్పుడు కథ విషయంలో ఇంత కన్నా వైవిధ్యం చూపలేకపోవచ్చు ఎందుకంటే అక్కడ ప్రేమ చదువు కెరీర్ తల్లిదండ్రులు ఇవే కీలకాంశాలు అయితే ఇక్కడ ట్రీట్మెంట్ మీదే అసలు వ్యవహారం ఆధారపడి ఉంటుంది ఎప్పటికీ ఫ్రెష్ సబ్జెక్ట్స్ అనిపించే ఈ జోనర్లో రచన దర్శకత్వాల పనితనం అద్భుతాలు సృష్టించడానికి అవకాశం ఇస్తుంది అయితే సాయికిరణ్ అడవి సృజించిన ఈ  కేరింతలో మాత్రం అలాంటి పనితనం కనిపించదు            దర్శకుడు ప్రేమకథల్ని నడిపించిన తీరు అత్యంత పేలవంగా ఉంటుంది కొత్తదనం కొంతైనా కనిపించదు టీనేజ్ లవ్లో ఉండేంత మృదుత్వం మనసును తాకదు ఈ విషయంలో ఫెయిలయ్యాకా సినిమాలో ఫీల్ ఏముంటుంది శేఖర్కమ్ముల హ్యాపీడేస్ చాలా గుర్తుకొస్తుంది అయితే హ్యాపీడేస్ స్టూడెంట్స్ మధ్య ఉన్న రోమాంచిత భావం కానీ ప్రేమభావం కానీ కిక్కు కానీ ఈ సినిమాలో ఏ కోశానా కనిపించవు పైగా కుర్రాళ్లు ప్రేమించుకుంటున్నారు అంటే కాదనే తల్లిదండ్రులే ఈ సినిమాలో ఉండరు యథేచ్ఛగా ప్రేమించుకోమనేవాళ్లే అంతా కాలేజీ కథ ఫార్ములా కోసం అన్నట్టుగా కచ్చితంగా ఉండాలన్నట్టుగా చాలా పాత్రలను సెట్ చేశారు అవి కాస్తా ఆకట్టుకోవడం మానేసి విసుగును తెప్పిస్తాయి            శ్రీకాకుళం అంటే బాగా చీప్ అన్నట్టే నూకరాజు క్యారెక్టర్ని క్రియేట్ చేశారు ఆ పాత్ర లౌడ్గా అరుస్తూ శ్రీకాకుళం యాసలో మాట్లాడే తీరు నవ్వించదు సరికదా ఇర్రిటేషన్ పుట్టిస్తుంది ఇది మాత్రమే కాదు అన్నీ ఫార్ములా పాత్రలే ఎవరు ఎలా బిహేవ్ చేస్తారో ప్రేక్షకుడే ముందుగా ఒక అంచనాకు వచ్చేస్తాడు దీంతో దర్శకుడి కన్నా ప్రేక్షకుడికే సినిమాపై ఎక్కువ పట్టు కనిపిస్తుందిఈ సినిమాకి ఎంచుకున్న కంటెంట్ పెద్ద మైనస్ అది పరమ రొటీన్ కంటెంట్ అక్కడే సినిమా ఫలితం సగం తేలిపోయింది మరో హ్యాపీడేస్ చూపిస్తామంటే చూసేంత ఓపిక జనాలకు లేదు ఉన్నా టీవీల్లో చూస్తారు కానీ థియేటర్లకు రారు అలాగే కేరింత అన్న టైటిల్ పెట్టుకున్నందుకు ఒక్కచోటా జనాలు చప్పట్లతో కేరింతలు కొట్టింది లేదు నవ్వు పులుముకుందామంటే చక్కిలిగింతలు పెట్టుకోవాల్సిన సన్నివేశాలు బోలెడు అతి తక్కువ సన్నివేశాల్లో మాత్రమే ఆర్ధ్రత కనిపించింది యూత్ సబ్జెక్టే అయినా ఎక్కడా అసభ్యత అనేదే లేని క్లీన్ సినిమా ఇది ఆ మేరకు కుటుంబ ప్రేక్షకులకు రిలీఫ్    నటీనటులు          ఇలాంటి సినిమాలు కొత్తవాళ్ల ఇంట్రడక్షన్కు మార్గాలు దిల్ రాజు అండ్ కంపెనీ మాత్రం ఈ సినిమాలో నటీనటులను మార్చుకొంది చివరకు వీళ్లతో సినిమాను చూపించింది సుమంత్ అశ్విన్ ఇలాంటి కథలకు బాగానే సూటవుతాడు అయితే ఈ కథకు అతడు అక్కర్లేదు ఏదైనా కొత్త ముఖాన్ని పరిచయం చేస్తేనే టింజ్ కనిపించేది అలాగే శ్రీదివ్య ఈ సినిమాకి పెద్ద ప్లస్ కానీ పాత ముఖమే అవ్వడం వల్ల కొత్త అన్న ఫీలింగ్ కలగదు మిగతా వాళ్లంతా తమ తమ పాత్రలకు తగ్గట్టుగా చేసుకొంటూ పోయారు    సాంకేతిక వర్గం          ఫోటోగ్రఫీ ఎంతో అందంగా ఉంది పాటలు చాలా ఆహ్లాదకరంగా ఉన్నాయి మిక్కీజె సంగీతం ఆయువు పోసింది అతడు అందించిన రీరికార్డింగ్ పెద్ద ప్లస్ అది లేకపోతే అస్సలు ఈ సినిమానే లేదు దర్శకత్వంలోని ఎన్నో లోపాల్ని ఆర్ఆర్తో కప్పి పుచ్చారంటే అతిశయోక్తి కాదు అలాగే ఓ రెండు పాటలు హృదయాన్ని టచ్ చేయక మానవు ఓ పున్నమి వెన్నెల పాట ఎనర్జిటిక్గా కనిపిస్తుంది సాఫ్ట్వేర్ నేపథ్యం నుంచి వచ్చాం కదా అని సాఫ్ట్గా క్యారెక్టర్లను చూపిస్తే మాస్ని మెప్పించడమెలా మాస్ థియేటర్లకు రాకుండానే సినిమాలు హిట్టవుతాయంటే ఎలా కేవలం టార్గెటెడ్ ఆడియెన్ వస్తే చాలు అనుకుని సినిమా తీశారా అనే విషయాల గురించి దర్శకుడు సాయికిరణ్ అడవి ఒక సారి దీర్ఘంగా ఆలోచించుకొంటే మేలేమో అలాంటి పాత్రలతోనే సినిమాలు చేసినా వాటిల్లో ఈ దర్శకుడే తీసిన వినాయకుడు సినిమాలో ఉన్నంత నవ్యత ఉండాలని గ్రహించాలి నేరేషన్ విషయంలో గ్రిప్ ఎలా సాధించాలో సాయికి ఇప్పటికీ ఓ క్లారిటీ వచ్చినట్టు లేదు అలాగే మాటల్లో పంచ్ల టైమింగ్లో ఏ మాత్రం గ్రిప్ కనిపించదు ఈ సినిమాకి ఎడిటింగ్ విభాగం పూర్తిగా పనిచేస్తే మరో 20శాతం కోత కోయవచ్చు   చివరిగా          హ్యాపీడేస్ని పేలవంగా తీస్తే అది కేరింత రొటీన్గా ఉన్నా కేరింతలు పెట్టగలమనుకొంటే ప్రొసీడ్ కావొచ్చు!  
__________________________
            ఒక ఊరిలో,  రైడ్‌,  వీర చిత్రాల‌తో తెలుగు ప్రేక్ష‌కుల‌కు సుప‌రిచితుడయ్యాడు ద‌ర్శ‌కుడు ర‌మేష్‌ వ‌ర్మ‌ దాదాపు రెండేళ్ల విరామం త‌ర్వాత ఆయ‌న ద‌ర్శ‌క‌త్వం వ‌హించిన చిత్రం అబ్బాయితో అమ్మాయి సున్నిత‌మైన భావోద్వేగాలు, కుటుంబ బంధాల‌కు ప్రేమ‌క‌థ‌ను జోడించి సినిమాల్ని తెర‌కెక్కించిన  ర‌మేష్‌ వ‌ర్మ ఈసారి వాటికి సోష‌ల్ మీడియాను జ‌త‌క‌లిపారు  నాగ‌శౌర్య హీరోగా న‌టించిన ఈ చిత్రానికి  ఇళ‌య‌రాజా మ్యూజిక్‌ అందించారు పాత‌, కొత్త త‌రం క‌ల‌యిక‌లో రూపొందిన ఈ చిత్రం ర‌మేష్‌ వ‌ర్మకు ఎలాంటి ఫ‌లితాన్ని అందించింది నాగ‌శౌర్య కెరీర్‌కు ఈ సినిమా ఎంత వ‌ర‌కు ఉప‌యోగ‌ప‌డింది అనేది తెలియాలంటే క‌థ‌లోకి వెళ్లాల్సిందే             అభి (నాగ‌శౌర్య) ఇంజ‌నీరింగ్ చ‌దివే టీనేజ్ కుర్రాడు ఆక‌ర్ష‌ణ‌కు, ప్రేమ‌కు తేడా తెలియ‌ని మ‌న‌స్త‌త్వం అత‌నిది త‌న కొడుకును స్వేచ్ఛ‌గా పెంచాల‌ని భావిస్తూంటాడు అభి తండ్రి రాజీవ్‌(మోహ‌న్‌) కొడుకుతో అన్ని విష‌యాల్ని పంచుకుంటాడు ఓ ప‌బ్‌లో అంద‌మైన అమ్మాయిని చూసిన అభి ఆమెకు త‌న ప్రేమ‌ను ఎక్స్‌ప్రెస్ చేయాల‌ని అనుకుంటాడు కానీ అంత‌లోనే ఆమె క‌నిపించ‌కుండాపోతుంది స్నేహితుడి ద్వారా ఆమె పేరు స‌మంతా అని తెలుసుకున్న అభి ఆమె కోసం ఫేస్‌బుక్‌లో వెతుకుతాడు ప‌వ‌న్‌క‌ళ్యాణ్ పేరుతో ఆమెతో చాట్ చేస్తాడు ఇద్ద‌రి ఆలోచ‌న విధానాలు ఒకేలా ఉండ‌టంతో ఒక‌రినొక‌రు క‌లుసుకోకూడ‌దు అనే ష‌ర‌తుపై ఫేస్‌బుక్‌లో స్నేహితులుగా మార‌తారు అయితే త‌ను ప‌బ్‌లో చూసిన‌ అమ్మాయి ఫేస్‌బుక్‌లో ఫ్రెండ్‌షిప్ చేసిన అమ్మాయి వేర్వేరు అనే విష‌యం అభికి తొంద‌ర‌లోనే తెలుస్తుంది ఇదిలా ఉండ‌గా ప్రార్ధ‌న ( ప‌ల్ల‌క్ ల‌ల్వానీ) అనే అందాల రాశి తొలిచూపుల‌తో అభి మ‌న‌సును దొచేస్తుంది ఆమె తనని ప్రేమించేలా చేయ‌డం కోసం త‌న ఎదురింట్లోనే వాళ్ల కుటుంబం అద్దెకు దిగేలా చేస్తాడు కొన్నాళ్ల ప‌రిచ‌యంలోనే అభి, ప్రార్థ‌న ప్రేమ‌లో ప‌డ‌తారు తాము చేసిన ఓ త‌ప్పు మూలాన త‌మ కుటుంబాల‌తో ప్రేమ‌కు దూర‌మ‌వుతారు వారు ఒక‌రింట్లో మ‌రొక‌రు ఉండాల్సిన‌ ప‌రిస్థితి త‌లెత్తుతుంది తిరిగి త‌మ ప్రేమ‌ను గెలిపించుకోవ‌డానికి అభి ఏం చేశాడు ప్రార్ధ‌న‌తో పాటు ఆమె కుటుంబం దృష్టిలో మంచివాడుగా ఎలా నిలిచాడు ఫేస్‌బుక్‌లో అభితో స్నేహం చేసిన స‌మంతా ఎవ‌రు అభి, ప్రార్ధ‌న‌ల ప్రేమ‌క‌థ ఏ విధంగా సుఖాంత‌మైంది అన్న‌దే మిగితా క‌థ‌ వాస్త‌విక జీవితానికి, క‌ల్ప‌న‌కు మ‌ధ్య తేడాను ఆవిష్క‌రిస్తూ యువ‌త‌రం మ‌నోభావాల నేప‌థ్యంలో ద‌ర్శ‌కుడు ర‌మేష్‌ వ‌ర్మ ఈ చిత్రాన్ని తెర‌కెక్కించారు ఆక‌ర్ష‌ణ‌, ప్రేమ‌కు తేడా తెలియ‌నిత‌నంతో యువ‌త‌రం చేస్తున్న త‌ప్పులు వారి భ‌విష్య‌త్‌తోపాటు కుటుంబాల‌పై ఎలాంటి ప్ర‌భావాన్ని చూపుతున్నాయి అనే అంశాన్ని సినిమాలో చూపించే ప్ర‌య‌త్నం చేశారు అలాగే సోష‌ల్‌ నెట్‌వ‌ర్కింగ్ సైట్స్ మంచి కోసం ఉప‌యోగ‌ప‌డ‌తాయ‌ని చూపించాల‌నుకున్నారు ఆయ‌న చెప్పాల‌నుకున్న విష‌యం మంచిదే అయినా దానిని చెప్పే విధానంలో మాత్రం త‌ప్పుల మీద త‌ప్పులు చేస్తూ పోయారు తాను ఊహించుకున్న క‌థ‌ను తెర‌పై వాస్త‌వంగా చూపించ‌డంలో పూర్తిగా విఫ‌ల‌మ‌య్యారు ప్రారంభంలోనే సినిమాపై ప‌ట్టు కోల్పోయిన ఆయ‌న సినిమాను త‌న ఇష్టానుసారం న‌డిపించాడు ద‌ర్శ‌కుడికి క‌థ‌పై క్లారిటీ లేక‌పోతే సినిమా ఎలా ఉంటుంది అనేదానికి ఊదాహ‌ర‌ణ‌గా నిలిచింది ఈ చిత్రం అమ్మాయికి ముద్దు ఇచ్చాడ‌ని కొడుకుకు పార్టీ ఇచ్చే తండ్రి అత‌డు ఓ త‌ప్పు చేశాడ‌ని అస‌హ్యించుకోవ‌డం, కూతురును ప్రేమ‌లో దింప‌మ‌ని ప‌రాయి అబ్బాయికి స‌ల‌హాలు ఇచ్చే తండ్రి, త‌న కొడుకు ఎదురింట్లో ఉండి కూడా మాట్లాడ‌ని త‌ల్లిదండ్రులు ఇలా భిన్న ర‌కాల పాత్రలు ఈ సినిమాలో ద‌ర్శ‌న‌మిస్తాయి ప్రేమ విలువ తెలియ‌ని హీరో ఒక చిన్న మాట‌తో మారిపోవ‌డం, అప్ప‌టివ‌ర‌కు కొడుకును అస‌హ్యించుకుంటు వ‌స్తున్న తండ్రి క్లైమాక్స్‌లో హ‌ఠాత్తుగా మారిపోవ‌టం లాంటి స‌న్నివేశాల‌ను త‌ట్టుకొని థియేట‌ర్‌లో కుదురుగా కూర్చోవ‌డం క‌ష్ట‌మే ర‌మేష్‌ వ‌ర్మ రాసుకున్న క‌థ‌లో కొత్త‌ద‌నం మ‌చ్చుకైనా క‌నిపించ‌దు తొలిప్రేమ‌, చిత్రం, గుండెజారి గ‌ల్లంత‌య్యిందేతో పాటు ప‌లు పాత సినిమాల‌ ఛాయాలు ఇందులో క‌నిపిస్తాయి రొటీన్‌ క‌థ‌కు ఫేస్‌బుక్‌, ట్విట్ట‌ర్ అనే కొత్త హంగుల‌ను అద్ది సినిమాను న‌డిపించే ప్ర‌య‌త్నం చేసి పూర్తిగా విఫ‌ల‌మయ్యారు ర‌మేష్‌ వ‌ర్మ రాసుకున్న క‌థ‌లో బ‌లం లేక‌పోవ‌డంతో శ్యామ్‌కెనాయుడు, ఇళ‌య‌రాజా వంటి అనుభ‌జ్ఞుల‌ ప్ర‌తిభ నిరుప‌యోగ‌మైంది ఇళ‌య‌రాజా ట్యూన్లలో రెండు పాట‌లు బాగున్నాయి నేప‌థ్య సంగీతం ఓ మోస్తారుగానే ఉంది శ్యామ్‌కెనాయుడు ఛాయాగ్ర‌హ‌ణం సినిమాకు ప్ర‌ధాన ఆక‌ర్ష‌ణ‌గా నిలిచింది ప్ర‌తి ఫ్రేమ్‌ను క‌ల‌ర్‌ఫుల్‌గా తీర్చిదిద్దారు పాట‌ల‌తో పాటు స‌న్నివేశాల‌ను అందంగా చూపించారు అయితే ఈ పాట‌లు సినిమా నిడివి పెంచ‌డానికి ఎక్కువ‌గా ఉప‌యోగ‌ప‌డ్డాయి సినిమాలో పాట‌లు సంద‌ర్భం లేకుండా వ‌చ్చి ప్రేక్ష‌కుడిని అస‌హ‌నానికి గురిచేస్తాయి ష‌క‌ల‌క శంక‌ర్ ఎపిసోడ్ సినిమాకు అన‌వ‌స‌రం సినిమాలో కామెడీని మిస్ చేసిన ర‌మేష్‌ వ‌ర్మ ఎమోష‌న్‌ ప‌ండించే అవ‌కాశం ఉండి దానిని స‌రిగా వినియోగించుకోలేక‌పోయారు టైటిల్‌కు సినిమాకు ఎలాంటి సంబంధం ఉండ‌దు             జాదుగాడు ప‌రాజ‌యం త‌ర్వాత నాగ‌శౌర్య న‌టించిన చిత్ర‌మిది ఆ సినిమా ఫ‌లితాన్ని దృష్టిలో పెట్టుకొని మాస్ అంశాల‌ జోలికి పోకుండా త‌న ఇమేజ్‌కు త‌గిన పాత్ర‌లో క‌నిపించాడు న‌వ‌త‌రం కుర్రాడిగా, బాధ్య‌త క‌లిగిన ప్రేమికుడిగా ప‌రిణితితో కూడిన న‌ట‌న‌ క‌న‌బ‌రిచాడు ఎమోష‌న‌ల్ స‌న్నివేశాల్లో ప‌ర్వాలేద‌నిపించాడు అయితే క‌థ‌లో ద‌మ్ము లేక‌పోవ‌డంతో అత‌డి పాత్ర తెర‌పై చాలా నీర‌సంగా క‌నిపిస్తుంది ఎదో చేసుకుంటూ పోయాడ‌నే ఫీలింగ్ క‌లుగుతుంది ప‌ల్ల‌క్ ల‌ల్వానీ అందంగా ఉంది పాట‌ల్లో చాలా గ్లామ‌ర‌స్‌గా క‌నిపించింది కానీ ఆమె న‌ట‌నప‌రంగా చాలా మెరుగ‌వ్వాలి సినిమాలో స‌న్నివేశానికి త‌గిన‌ట్లుగా ఆమె ఫేస్ ఎక్స్‌ప్రెష‌న్స్ క‌నిపించ‌వు ఈ విష‌యంలో ద‌ర్శ‌కుడు జాగ్ర‌త్త తీసుకుంటే బాగుండేది రాజ్‌త‌రుణ్ వాయిస్ ఓవ‌ర్‌తో సినిమాను ప్రారంభించిన తీరు బాగుంది హీరో త‌ల్లిదండ్రులుగా నిన్న‌టిత‌రం త‌మిళ హీరో, మౌన‌రాగం ఫేమ్ మోహ‌న్, సీనియ‌ర్ న‌టి తుల‌సి న‌టించారు అయితే వారి పాత్ర‌ల‌ని ఆవిష్క‌రించిన తీరు బాగాలేదు వారు అనుభ‌వాన్ని స‌రిగా ఉప‌యోగించుకోలేదు రావు ర‌మేష్ పాత్ర‌ను విల‌న్‌కు త‌క్కువ‌, క‌మెడీయ‌న్ ఎక్కువ అనే స్థాయిలో చూపించారు అర్థ‌ంప‌ర్థం లేకుండా అత‌డి క్యారెక్ట‌ర్ సాగుతుంది తేజ‌స్వి, మ‌ధునంద‌న్‌, సిద్ధు, షానీలు సినిమాలో ఉన్నా లేన‌ట్లే వారి గురించి చెప్పుకోవ‌డానికి ఏమీలేదు             ట్రేడ్ టాక్‌ రొమాంటిక్‌ టైటిల్‌, అనుభ‌వ‌జ్ఞులైన సాంకేతిక నిపుణులు, ఆక‌ట్టుకునే పోస్ట‌ర్‌ల‌ను చూసి ఈ సినిమా చూడాల‌నే ఉత్సాహంతో థియేట‌ర్‌లో అడుగుపెట్టిన పెట్టిన వారు తాము ఎంత పెద్ద త‌ప్పు చేశామో తెలుసుకోవ‌డానికి ప‌దినిమిషాలకు మించి స‌మ‌యం ప‌ట్ట‌దు తొలి ఫ్రేమ్‌లోనే సినిమా ఎలా ఉంటుందో పూర్తిగా అర్థ‌మైపోతుంది ఇక వారికి మిగిలింద‌ల్లా సినిమా ఎప్పుడు పూర్త‌వుతుందా అనేది తెలుసుకోవ‌డం, శుభం కార్డు కోసం ఎదురుచూడ‌టం ఒక్క‌టే ఎన్నో సినిమాల్లో వాడి ప‌క్క‌న‌పెట్టిన క‌థ‌కు కొత్త హంగులు అద్ది ద‌ర్శ‌కుడు ర‌మేష్‌ వ‌ర్మ చేసిన ఈ ప్ర‌య‌త్నం పూర్తిగా నిరాశ‌జ‌న‌కంగా ఉంది మూస ఫార్ములాతో తెర‌కెక్కిన ఈ సినిమాను బీసీ ప్రేక్ష‌కుల ఆద‌ర‌ణ‌ను చూర‌గొన‌డం క‌ష్ట‌మే            
__________________________
           బ్యానర్  శ్రేష్ఠ్‌ మూవీస్‌            మూవీ నేమ్ అఖిల్‌            రిలీజ్ డేట్ 11112015            తారాగణం అక్కినేని అఖిల్‌, సయేషా సైగల్‌, రాజేంద్రప్రసాద్‌, మహేష్‌ మంజ్రేకర్‌, బ్రహ్మానందం, వెన్నెల కిషోర్‌, జెపి తదితరులు            సంగీతం  అనూప్‌ రూబెన్స్‌, ఎస్‌ఎస్‌థమన్‌            బ్యాక్‌గ్రౌండ్‌ స్కోర్‌ మణిశర్మ            సినిమాటోగ్రఫీ అమోల్‌ రాథోడ్‌            ఎడిటింగ్‌ గౌతంరాజు             వెలిగొండ శ్రీనివాస్‌            మాటలు కోన వెంకట్‌            సమర్పణ నిఖితారెడ్డి            నిర్మాత నితిన్‌            స్క్రీన్‌ప్లే, దర్శకత్వం వివివినాయక్‌            (సమయం డెస్క్)   మనం తో మెరిసిన అక్కినేని నట వారసుడైన  అఖిల్ ఫుల్ ఎంట్రీ గురించి కొంత కాలంగా విపరీతంగా వినపడుతున్నది తెలిసిందే నటసామ్రాట్‌  అక్కినేని నాగేశ్వరరావు తర్వాత ఆయన నటవారసుడిగా అక్కినేని నాగార్జున నటుడుగా ఎంతో పేరు సంపాదించుకున్నాడు నాగ్ తర్వాత అక్కినేని వంశం నుంచి సుమంత్‌, నాగచైతన్య, సుశాంత్‌ వంటి హీరోలు కూడా ఇండస్ట్రీకి పరిచయమయ్యారు ఈ యంగ్‌ హీరోలందరి కంటే ముందే బాలనటుడుగా అక్కినేని అఖిల్‌ సిసింద్రీ చిత్రంతో తెరంగేట్రం చేశాడు మనం టీజర్ అనుకుంటేఇప్పుడు అఖిల్‌ చిత్రంతో హీరోగా తనను తాను నిరూపించుకునేందుకు ప్రేక్షకుల ముందుకు వచ్చాడు శ్రేష్ఠ్‌ మూవీస్‌ పతాకంపై వివివినాయక్‌ దర్శకత్వంలో హీరో నితిన్‌ నిర్మించిన అఖిల్‌ చిత్రం దీపావళి కానుకగా ఈరోజు (నవంబర్ 11) ప్రేక్షకుల ముందుకు వచ్చింది హై ఎక్స్‌పెక్టేషన్స్‌ మధ్య రిలీజైన అఖిల్ ఆ ఎక్స్‌పెక్టేషన్స్‌ని ఎంతవరకు రీచ్‌ అయ్యాడు డైరెక్టర్‌ వినాయక్‌ అఖిల్‌ పరిచయం చేయడం లో సక్సెస్ అయ్యాడా! అఖిల్ ఎంట్రీ ని తన భుజాల పై వేసుకున్న నితిన్ అండ్ ఫ్యామిలీఅఖిల్ కి మెమొరబుల్ హిట్ ఇవ్వగలిగారా! అనేది పూర్తి రివ్యూ లో తెలుసుకుందాం!            అఖిల్ స్టొరీ  స్టొరీ విషయానికి వస్తే అగ్నిగోళమైన సూర్యుడి శకలాల నుంచి తయారైన భూమి మళ్ళీ అదే సూర్యుని తాపానికి అగ్నిగోళంగా మారుతుందని ఇప్పుడు శ్రాస్తవేత్తలు చెప్తున్నారు ఇదే విషయాన్ని మన మహర్షులు గుర్తించి, ఈ ఉపద్రవం నుంచి భూమిని కాపాడటానికి ఎన్నో ప్రయోగాలు చేసి భూమ్మీద వున్న లోహాలను, ఖనిజాలను వాడి సూర్య తాపాన్ని నిలువరించే అత్యంత శక్తివంతమైన సూర్య కవచాన్ని తయారు చేశారు దీన్ని భూమధ్య రేఖపై ప్రతిష్ఠించాలి కనుక ఎన్నో వ్యయ ప్రయాసలకోర్చి ఆఫ్రికా ఖండంలోని భూమధ్య రేఖకు చేరుకొని అక్కడ నివసిస్తున్న ఓజో అనే ఆటవిక తెగవారికి ఆ సూర్య కవచాన్ని అప్పగించి ప్రతి సూర్య గ్రహణం అనంతరం వెలువడే తొలి సూర్య కిరణాలను ఇక నుంచి ఖచ్చితంగా సూర్య కవచంపై పడాలని, ఏ ఒక్క సూర్య గ్రహణానికి అలా జరక్కపోయినా భూమికి జరిగే విపత్తు చాలా దారుణంగా వుంటుందని ఆ తెగవారికి తెలియజేశారు మహర్షులు అప్పటి నుంచి ఆ తెగవారు దానిని జువా అనే దైవంగా భావించి కాపాడుకుంటూ వస్తున్నారు మన శాస్త్రాల ద్వారా ఈ విషయాన్ని తెలుసుకున్న ఓ రష్యన్‌ జనరల్‌ ఖత్రోచి(టామ్‌ ఆల్టర్‌) కన్ను జువాపై పడుతుంది ఎలాగైనా దాన్నిదొంగిలించి, భూమ్మీద విధ్వంసం మొదలవగానే సొల్యూషన్‌ తన దగ్గరే వుంచుకొని అన్ని దేశాలమీద అధికారం చెలాయించాలని ప్లాన్ చేస్తాడు జువాను తీసుకొచ్చే బాధ్యతను ముఖేష్‌(మహేష్‌ మంజ్రేకర్‌), మాంబోలకు అప్పగించాడు మాంబో తన బలగంతో ఓజో తెగపై దాడిచేస్తాడు అదే టైమ్‌లో ఆ తెగలోని బోడోకి జువాను అప్పగించి దాన్ని కాపాడాలని, మళ్ళీ సూర్యగ్రహణం టైమ్‌కి ఇక్కడికి తీసుకురావాలని చెప్తారు తెగవారు జువాతో సహా అక్కడి నుంచి తప్పించుకుంటాడు బోడో కట్‌ చేస్తే హైదరాబాద్‌లో అఖిల్‌(అఖిల్‌) అనే అనాథ కథ స్టార్ట్‌ అవుతుంది స్ట్రీట్‌ ఫైట్స్‌ చేస్తూ, బెట్స్‌ కాస్తూ లైఫ్‌ని ఎంజాయ్‌ చేసే అఖిల్‌కు కొన్ని విచిత్రమైన పరిస్థితుల్లో దివ్య(సయేషా) అనే అమ్మాయి పరిచయమవుతుంది జువా కోసం వెతుకుతున్న ముఖేష్‌ కూతురే దివ్య తొలిచూపులోనే ఆమెను ప్రేమిస్తాడు అఖిల్‌ ఆమె ప్రేమ కోసం చూస్తున్న అఖిల్ లైఫ్ లోకి జువాకి సంబంధించిన కథ ఏ విధంగా లింక్‌ అయింది జువా కోసం అఖిల్ ఎం చేశాడు చివరికి కథ ఎలా సుఖాంతం అయ్యింది అనేది ధియేటర్ లో మాత్రమే చూడాలి             ఆర్టిస్ట్స్ పెర్ఫార్మన్స్  హీరో అఖిల్‌ని కేవలం డాన్సులకు, ఫైట్స్‌కి మాత్రమే పరిమితం చేశారనిపిస్తుంది నాసిరకం కథ తో తెరకెక్కిన ఈ సినిమాలో నటుడిగా తనని తాను ప్రూవ్‌ చేసుకునే అవకాశం ఒక్క సీన్‌లో కూడా అఖిల్ కి ఇవ్వలేదు దాని కోసం అఖిల్‌ కూడా ప్రయత్నించలేదు కాకపోతే ఇప్పటివరకు అక్కినేని వంశంలో డాన్సులు, ఫైట్స్‌ ఇరగదీసేవాడు ఒకడొచ్చాడని మాత్రం అభిమానులు గర్వంగా చెప్పుకోవచ్చు పెర్ఫార్మన్స్ వైజ్ మాత్రం అఖిల్ చాలా అంటే చాలా డెవలప్ అవ్వాల్సి వుంది సెట్‌లో తీసిన అఖిల్‌ ఇంట్రడక్షన్‌ సాంగ్‌లో అఖిల్‌ వేసిన స్టెప్స్‌ మాత్రం బాగున్నాయి అలాగే క్లైమాక్స్ ముందు వచ్చే సాంగ్ లో అక్కినేని నాగార్జున కనిపించడం, అఖిల్ తో కలిసి స్టెప్స్ వెయ్యడం అభిమానులకు ఆనందాన్ని కలిగించే విషయమే హీరోయిన్‌ సయేషా చేసిన క్యారెక్టర్‌కి ఎలాంటి ప్రాధాన్యత లేదు డ్యాన్సు ల విషయం లో పరవాలేదు కానీ, నటన లో మాత్రం ఇంకా చాలా ఓనమాలు దిద్దాలి ఇక బ్రహ్మానందం, సప్తగిరి, వెన్నెలకిషోర్‌, జయప్రకాష్‌రెడ్డి వంటి ఆర్టిస్టులు నవ్వించడానికి తమ శాయశక్తులా ప్రయత్నించారు కానీ,నో యూజ్ సినిమాలోని ఏ ఒక్క క్యారెక్టర్‌ కూడా మనకు నేచురల్‌గా అనిపించదు దానికి తగ్గట్టుగానే వారి పెర్‌ఫార్మెన్స్‌ కూడా చాలా అసహజంగా వుంటూ మనల్ని అసహనానికి గురి చేస్తుంది వినాయక్‌ సినిమాల్లో వుండే పవర్‌ఫుల్‌ సీన్స్‌గానీ, కామెడీ సీన్స్‌గానీ ఈ సినిమాలో లేవు             టెక్నికల్‌ డిపార్ట్మెంట్  టెక్నికల్‌ గా చూసుకుంటే అమోల్‌ రాథోడ్‌ ఫోటోగ్రఫీ సూపర్బ్‌గా వుందని చెప్పాలి అనూప్‌, థమన్‌ చేసిన పాటలు ఆడియోపరంగా అంతగా ఆకట్టుకునేలా లేవు కానీ, విజువల్‌గా ఈ పాటల్ని చాలా రేర్‌ లొకేషన్స్‌లో తియ్యడం వల్ల రిచ్‌ లుక్‌ వచ్చింది మణిశర్మ బ్యాక్‌గ్రౌండ్‌ మ్యూజిక్‌ సినిమాకి చాలా వరకు హెల్ప్‌ అయింది రవివర్మ కంపోజ్‌ చేసిన డిఫరెంట్‌ ఫైట్స్‌ కూడా ఫర్వాలేదు అనిపిస్తాయి అఖిల్‌ ఎంతో కష్టపడి ఫైట్స్‌ని చేశాడని ఒప్పుకోవాలి డమరుకం తర్వాత మళ్ళీ అలాంటి కథని ఇచ్చిన వెలిగొండ శ్రీనివాస్‌ ఈసారి కూడా ఆడియన్స్‌ని తన కథతో మెప్పించలేకపోయాడు కోన వెంకట్‌ రాసిన మాటలు కూడా ఏమాత్రం ఆకట్టుకునేలా లేవు చాలా సందర్భాల్లో ప్రాస కోసం ప్రాకులాడడం కనిపించింది ఈ కథకు సరైన స్క్రీన్‌ప్లే సమకూర్చుకోవడంలో వినాయక్‌ సక్సెస్‌ అవ్వలేకపోయాడు జువా అనే ఒక కొత్త పాయింట్‌ని సెలెక్ట్‌ చేసుకొని దానికి ఒక నాసిరకం ప్రేమకథను జోడించి, దాన్ని రకరకాల మలుపులు తిప్పి ప్రేక్షకుల సహనాన్ని పరీక్షించడంలో మాత్రం వినాయక్‌ సక్సెస్‌ అయ్యాడు క్వాలిటీ పరంగా మాత్రం మూవీ రిచ్ గా వుంది అఖిల్ కోసం నిర్మాతలు సెలెక్ట్ చేసుకున్న ప్రదేశాలు సినిమాకి ప్లస్ అని చెప్పుకోవచ్చు            విశ్లేషణ సాధారణంగా ఒక స్టార్‌ హీరో తన తనయుడ్ని హీరోగా పరిచయం చెయ్యాలంటే ఒక లవ్‌స్టోరీనో, రొటీన్‌కి భిన్నంగా వుండే సబ్జెక్ట్‌నో సెలెక్ట్‌ చేసుకుంటారు కానీ, అఖిల్‌ హీరోగా నటించే తొలి చిత్రానికి మాత్రం యాక్షన్‌ సబ్జెక్ట్‌ని సెలెక్ట్‌ చేసుకున్నారు నటనకు ప్రాధాన్యత ఇవ్వకుండా కేవలం డాన్సులు, ఫైట్స్‌ మీద ఎక్కువ కాన్‌సన్‌ట్రేట్‌ చేశారు అఖిల్‌ డాన్సులు, ఫైట్స్‌ ఇరగదీశాడు అని చెప్పించుకునే ప్రయత్నం సినిమాలో కనిపిస్తుంది అసలు వినాయక్ తో అఖిల్ ఎంట్రీ అనగానే కొందరు ఆసక్తి కనబరిస్తే, ఎక్కువశాతం మాత్రం ఇది రాంగ్ ఛాయిస్ అంటూ పెదవి విరిచారు ఎక్కువ శాతం మంది నమ్మిందే కరెక్ట్ అనిపిస్తుంది సినిమా చూసిన వారికి ఇక జువా విశిష్టత, దాని వల్ల భూమికి జరిగే మేలు గురించి వాయిస్‌ ఓవర్‌లో చెప్పారు కట్‌ చేస్తే ఒక అర్థంలేని నాసిరకం లవ్‌స్టోరీతో ఫస్ట్‌ హాఫ్‌ అంతా రన్‌ అవుతూ వుంటుంది అన్ని సినిమాల్లోగానే ఈ సినిమాలో కూడా హీరో తొలిచూపులోనే హీరోయిన్‌ని లవ్‌ చేస్తాడు, ఆమె ప్రేమను దక్కించుకోవడం కోసం ఏమైనా చెయ్యడానికి సిద్ధపడతాడు కానీ, సినిమా మొత్తంలో ఒక్క సీన్‌లో కూడా ఈ ప్రేమ జంట మధ్య సరైన కెమెస్ట్రీగానీ, ఆహా అనిపించే రొమాంటిక్‌ సీన్‌ గానీ మనకు కనిపించదు హీరో, హీరోయిన్‌ ల లవ్ స్టొరీ ఒక దారికి వచ్చే టైమ్‌కి మళ్ళీ జువా కథ మొదలవుతుంది జువా అనే ఒక ఇంట్రెస్టింగ్‌ టాపిక్‌తో మొదలైన కథకి స్టార్టింగ్‌లోనే బ్రేక్‌ వేసి కొంత టైమ్‌ హీరో, హీరోయిన్‌ మధ్య ప్రేమకథ నడిపి, దానికి కొంత ఫ్యామిలీని కూడా యాడ్‌ చేసి ఫస్ట్‌ హాఫ్‌ ఎండింగ్‌లో జువాకి హీరోని కనెక్ట్‌ చేశాడు డైరెక్టర్‌ ఇక సెకండాఫ్‌లో జువా కోసం జరిగే సెర్చింగ్‌లో ఎన్నో మలుపులు, కొన్ని కామెడీ సీన్స్‌తో సినిమాని రొటీన్ గా క్లైమాక్స్‌కి తీసుకొచ్చేసాడు డైరెక్టర్‌ క్లైమాక్స్‌ కూడా అంత ఎఫెక్టివ్‌గా లేదు ఎలాంటి సస్పెన్స్‌, థ్రిల్‌ లేకపోవడం, కథలో క్యూరియాసిటీ అనేది కొంచం కూడా కనిపించకపోవడంతో సుమారు 2 గంటల 10 నిమిషాల పాటుఒక సాదా సీదా సినిమా చూశామన్న ఫీలింగ్‌తో ఆడియన్స్‌ బయటికి వస్తారు ఎప్పుడెప్పుడా అని ఎదురు చూసిన అక్కినేని అభిమానులు సైతంపెదవి విరిచే సినిమా ఇది కలక్షన్ పరంగా దీపావళి అడ్వాంటేజ్అవ్వవచ్చేమో కానీ, బడ్జెట్ పరంగా మాత్రం ఈ సినిమా నిరాశనే మిగిల్చుతుంది అన్నది మాత్రం నిజం             ఒక్కమాటలో చెప్పాలంటే అఅనే లోపే ఖిల్ చేశారు           
__________________________
           అజహర్‌ పాత్రలో ఇమ్రాన్‌ హష్మి నటించిన అజహర్‌ చిత్రం నేడు విడుదలయింది అజహర్‌ పాత్రలో ఇమ్రాన్‌ హష్మి ,అజహర్‌ మొదటి భార్య పాత్రలో ప్రాచీ దేశాయ్‌ నటించగా, రెండో భార్య సంగీతా బిజిలానీగా నర్గీస్‌ ఫక్రీ నటించిందిఏక్తా కపూర్‌ నిర్మించిన ఈ చిత్రాన్ని కొత్త దర్శకుడు టోనీ డిసౌజా తెరకెక్కించారుఇందులో రవిశాస్త్రిగా గౌతమ్‌ గులాటి, సిద్ధుగా మన్‌జోత్‌సింగ్‌ నటించారు లాయర్‌గా లారా దత్తా నటించింది భారత క్రికెట్‌ జట్టు మాజీ కెప్టెన్‌ అజహరుద్దీన్‌ జీవిత కథ అని ప్రచారం జరగటమే కాక స్వయంగా అజహరుద్దీన్ కథ ఫైనల్ చేయటం, ప్రచారంలో పాల్గొనటంతో అజహర్‌ ఆసక్తి రేకెత్తించింది ప్రచార కార్యక్రమాల్లో పాల్గొన్న అజహర్‌కు తన మీద వచ్చిన ఫిక్సింగ్‌ ఆరోపణలు నిజమా కాదా అన్న ప్రశ్న ఎదురైనప్పుడు ఆయన దానికి సమాధానం అజహర్‌లోనే చూడండని చెప్పారు దీంతో ఇది ఆయన కథే అని అంతా ఫిక్సయిపోయారు అయితే జోక్ ఏమిటంటే సినిమా మొదట్లో ఇది అజహరుద్దీన్ జీవిత కథ కాదని చెప్పటం  అజహర్ కు ఏం జరిగిందో ప్రేక్షకులకు ముందే తెలుసు కనుక కోర్టు రూములో సస్పెన్స్ కూడా లేదు హీరో అంటే మనకు ఎలాంటి సింపతీ కూడా కలగదంటే చిత్రీకరణ ఎలా ఉందో ఊహించుకోవచ్చు అతనిపై నిషేధం విధించిన 8 సంవత్సరాల తరువాత అతనికి క్లీన్ చిట్ రావటం ఈలోగా అతని జీవితం ఎలా సాగిందనేది ముఖ్య కథాంశంగా తీసుకున్నారు      అజహర్ తో ఫిజికల్ గా ఎలాంటి సారూప్యం లేని ఇమ్రాన్ హష్మీని ఎలా ఇందులో తీసుకున్నారనేది అంతుబట్టని విషయం అతను తన పాత్రలో చాలా కష్టపడి నటించినా ప్రేక్షకుడికి ఆ ఫీల్ రాకపోవటానికి అదో కారణం మిగతా క్రికెటర్లు కూడా ఒక్కరూ అసలుకు తగినట్లు లేకపోవటం ఇందులో విశేషంఇక కథలోకి వెళ్తే       హైదరాబాద్ లో ఓ మధ్య తరగతి ముస్లిం కుటుంబానికి చెందిన వ్యక్తి మహమ్మద్  క్రికెట్ అన్నా క్రికెటర్లు రవిశాస్త్రి (గౌతమ్‌ గులాటి) సిద్ధు(మన్‌జోత్‌సింగ్‌) అన్ని విపరీతమైన ఇష్టం గల్లీ క్రికెట్ స్థాయినుంచి రాష్ట్రస్థాయినుంచి జాతీయ జట్టుకు ఆడేవరకూ దీక్షగా ఆడుతుంటాడు జట్టులో విపరీతమైన పాప్యులారిటీ సంపాదించుకుని అనంతరం జాతీయ జట్టు కెప్టెన్ అవుతాడు నౌరీన్(ప్రాచీ దేశాయ్) తో అతని కుటుంబసభ్యులు పెళ్లి చేస్తారు పెళ్లి తరువాత అజహర్ బాలీవుడ్ నటి సంగీత(నర్గీస్) ప్రేమలో పడతాడు 99 మ్యాచ్ లు ఆడి వందో మ్యాచ్ ఆడనున్న తరుణంలో ఇతనిపై మ్యాచ్ ఫిక్సింగ్ ఆరోపణ వస్తుంది కోర్టులో కేసు నడుస్తుంది అతనికి అనుకూలంగా లాయర్ రెడ్డి(కునాల్) వ్యతిరేకంగా మీరా (లారాదత్తా) వాదిస్తారు ఈ సీనులో లారాదత్తా విపరీతంగా బోరు కొట్టించేస్తుంది మొత్తంమీద కొత్త విషయం ఏదైనా చెబుతారేమోపోనీ ఉన్నదైనా ఆకట్టుకునేలా చెబుతారేమో అనుకుంటే రెండిటిలో ఏదీ జరగక రెండున్నర గంటలు ఎప్పుడు అవుతుందా అని వెళ్లినవాళ్లు వెయిట్ చేయాల్సిందే
__________________________
            క్రైమ్ కామెడీ థ్రిల్లర్ గా తెరకెక్కిన  భలే మంచి రోజు సినిమాలో క్రైమ్, థ్రిల్లర్ కన్నా కామెడీ పాలే ఎక్కువగా ఉంది దర్శకుడిగా శ్రీరామ్ ఆదిత్యకి ఇదే తొలి సినిమా మొదటిభాగం బాగా తీసిన దర్శకుడు రెండో భాగం విషయంలో మాత్రం అంత పట్టు చూపించలేకపోయాడు స్లో నారేషన్ తో ఆడియన్స్ సహనాన్ని పరీక్షించాడు సుధీర్,వామిక తమ పాత్రల వరకూ బాగానే లాక్కెళ్ళారు కామెడీ విలన్ గా సాయికుమార్ అలరించాడు ప్రవీణ్, శ్రీరామ్, విద్యుల్లేఖ, పోసాని కృష్ణమురళి, పరుచూరి గోపాలకృష్ణలు తమ పాత్ర పరిధి మేరకు ఆకట్టుకున్నారు            కథ             ప్రేమలో విఫలమైన రామ్ ( సుధీర్ బాబు) తనను కాదని వేరే పెళ్లి చేసుకుంటున్న ప్రియురాలి మీద పగ తీర్చుకోవడానికి బయలుదేరతాడు అదే సమయంలో శక్తి(సాయికుమార్‌)సీత( వామిఖ)ను కిడ్నాప్‌ చేసి తీసుకొస్తుంటాడు అనుకోకుండా రామ్‌ తన కారుతో శక్తి కారుని ఢీకొంటాడు ఆ శక్తి బారి నుంచి సీత తప్పించుకుని పారిపోతుంది సీత తప్పించుకోవడానికి నువ్వే కారణంఅందుకే సీతను నువ్వే తీసుకురా లేదంటే నీ స్నేహితుడ్ని చంపేస్తాఅని బెదిరిస్తాడు శక్తి దీంతో చేసేది లేక సీతని తీసుకొచ్చే బాధ్యత నెత్తి మీద వేసుకొంటాడు రామ్‌ ఈ జర్నీలో ఈశు, ఆల్బర్ట్ అనే కిడ్నాపర్ లను కలుస్తాడు వారితో కలిసి రామ్ ప్రయాణం ఎలా సాగింది చివరకు రామ్, సీతను పట్టుకున్నాడా అన్నదే మిగతా కథ      
__________________________
  చిత్రం  బ్రహ్మోత్సవం  నటీనటులు మహేష్‌బాబు కాజల్‌  సమంత ప్రణీత సత్యరాజ్‌ రావు రమేష్‌ జయసుధ రేవతి శరణ్య ఈశ్వరి తనికెళ్ల భరణి సాయాజీషిండే నాజర్‌ తులసి కృష్ణభగవాన్‌ తదితరులు సంగీతం మిక్కీ జెమేయర్‌, ఛాయాగ్రహణం రత్నవేలు, కళ తోట తరణి, కూర్పు కోటగిరి వెంకటేశ్వరరావు, నిర్మాతలు పెరల్‌విపొట్లూరి, పరమ్‌ విపొట్లూరి, కవిన్‌ అన్నె, మహేష్‌బాబు, దర్శకత్వం శ్రీకాంత్‌ అడ్డాల సమర్పణ జిమహేష్‌బాబు ఎంటర్‌టైన్‌మెంట్స్‌ ప్రైలిమిటెడ్‌        శ్రీమంతుడు వంటి బ్లాక్ బస్టర్ హిట్ తరువాత మహేష్ నటించిన పర్ఫెక్ట్ కమర్షియల్ ఫ్యామిలీ ఎంటర్టైనర్ బ్రహ్మోత్సవం భారి సెట్స్, భారి తారాగణం తో, పి వి పి,జిమహేష్ బాబు ఎంటర్టైన్మెంట్ ప్రైవేటు లిమిటెడ్ బ్యానర్స్స్ లో సీతమ్మ వాకిట్లోదర్శకుడు శ్రీ కాంత్ అడ్డాల, దర్శకత్వం లో ప్రసాద్ వి పొట్లూరి,  మహేష్ బాబు నిర్మించిన ఈ చిత్రం మే 20న ప్రపంచ వ్యాప్తంగా విడుదలైన విషయం తెలిసిందే ట్రైలర్స్, ప్రోమోస్, మహేష్ పర్సనల్ గా చేసిన ప్రమోషన్ తో ఈ చిత్రానికి భారి అంచనాలు నెలకొన్నాయిబ్రహ్మోత్సవం సినిమా ఆభిమానుల అంచనాలను, ప్రేక్షకులను ఆకట్టు కునేలా ఉందా లేదా              ఓ ప్రముఖ వ్యాపారవేత్త అయిన చంటబ్బాయి (సత్య రాజ్) తన మామగారు ఇచ్చిన నాలుగు వందల రూపాయలతో, కష్ట పడి నాలుగు వందల కోట్ల విలువైన ఆస్థులు సంపాదిస్తాడు అతడి చెల్లెళ్ళు, వాళ్ళ కుటుంబాలు, అంతా కలిసి ఒకచోటే ఉంటారు మంచి మాట అన్నా, మంచి మనుషులన్న ఆయనికి ప్రాణం అతనికి నలుగురు బావ మరుదులు రావు రమేష్, సాయాజీ షిండే,కృష్ణ భగవాన్, సీనియర్ నరేష్  చంటబ్బాయి లాంటి ఆలోచనలున్న వ్యక్తే అతడి కుమారుడు మహేష్ ఏదీ పెద్దగా ఆలోచించకుండానే చేసేసే మనస్థత్వం ఉన్న మహేష్, ఎవ్వరితోనైనా ఇట్టే కలిసిపోయి సరదాగా ఉంటూ,ఏ టెన్షన్ లేకుండా, తండ్రి వ్యాపారాలు చూసుకుంటూ ఉంటాడు పెద్ద బావ మరిది రావు రమేష్ కి మొదటి నుండి బావ పద్ధతి అసలు నచ్చదు తనేంటి బావ పైన ఆధార పడటమేమిటిఅని, భార్య జయ సుధ సలహా మేరకు రావు రమేష్ కూతురు(ప్రణిత) ని తన బావ కొడుకైన మహేష్ కి ఇచ్చి పెళ్లి చేద్దామనే ఆలోచనలో వుంటారు అదే టైం లో శుభలేఖ సుధాకర్, ఆస్ట్రేలియా నుండి ఇండియా కి వచ్చిన తన కూతురు కాశి ( కాజల్ అగర్వాల్) ని చంటబ్బాయి ఇంట్లో వుంచుతాడు తొలి చూపు లోనే మహేష్, కాజల్ ప్రేమలో పడతారు వీళ్ళ ప్రేమ కలాపాలను చూసిన రావు రమేష్, చంటబ్బాయి తో గొడవ పడతాడు ఆ గొడవ తర్వాత చంటబ్బాయి చనిపోవడంతో, ఇంట్లో పరిస్థితులన్నీ మారిపోతాయిఇలా మారిపోయిన పరిస్థితుల నుంచి, బంధాలంటే ఏంటో, తానేంటో తెలుసుకోవాలనే ప్రయత్నంలో మహేష్, సమంతతో కలిసి ఓ ఏడు తరాల చుట్టరికాల ఆచూకి కోసం ఓ ప్రయాణం మొదలుపెడతాడు ఆ ప్రయాణం ఏంటి సమంత ఎవరు కాశి తో అతడి తొలిప్రేమ కథేంటిఈ ప్రయాణంలో మహేష్ ఏమేం తెలుసుకున్నాడు చివరకు తన ఇంట్లో పరిస్థితులను మార్చేందుకు అతడికి ఆ ప్రయాణం ఎలా ఉపయోగపడింది ఎనాలిసిస్       రెండు మూడు సినిమాలకి సరిపడా నటీనటులు ఈ ఒక్క సినిమాలో కనిపిస్తారు అయినా ఎవరికీ పెద్దగా పాత్రలు లేవు ఎమోషన్‌ శ్రీకాంత్ అడ్డాల బలం బ్రహ్మోత్సవం విషయంలో అదే లోపించింది  సినిమా అంతా ప్రేక్షకుడితో సంబంధం లేకుండా అతన్ని కథలో లీనం చేయకుండా తన మానాన్న తాను సాగిపోతుంటుంది ఇంతలో ఇంటర్వెల్ కార్డ్ పడుతుంది అక్కడి వరకూ అంతగా కనెక్ట్ అయ్యే సన్నివేశాలేమీ ఉండవు ద్వితీయార్థంలో అయినా ఏమైనా ఉంటుందా అనుకుంటే ఎప్పుడు సినిమా అయిపోతుందా అని ఇబ్బందిగా కుర్చీలో కూర్చోవాల్సిన పరిస్థితి అభిమానులకు తప్పదు కనుక కూర్చుంటారు మామూలు వాళ్లకి కష్టమే మహేష్ అందాన్ని చూస్తూ అమ్మాయిలు కూర్చోవాల్సిందే తప్ప పాటలు, డ్యాన్సులు ఏవీ ఆకట్టుకోవు చివరగా ఇదో జాతరలా ఉందిరా బాబు అనుకుంటూ బయటకు వస్తారు
__________________________
           ప్రేమ కావాలి, లవ్లీ వంటి చిత్రాల తరువాత హీరో ఆది చాలా చిత్రాల్లో నటించాడు కానీ ఆ రేంజ్ హిట్స్ ను అందించలేకపోయాయి ఎంతో నమ్మకంతో చేసిన గరం సినిమా కూడా నిరాశనే మిగిల్చింది దీంతో డైరెక్టర్ వీరబధ్రం చెప్పిన కథ విన్న ఆది, చుట్టాలబ్బాయి సినిమాలో నటించాడు ఈ సినిమా శుక్రవారం ప్రేక్షకుల ముందుకు వచ్చింది మరి ఈ సినిమా అయినా ఆదికి ఆశించిన హిట్ ఇచ్చిందో లేదో సమీక్షలోకి వెళ్ళి తెలుసుకుందాం!  బాబ్జీ (ఆది) బ్యాంక్ లో రికవరీ ఏజెంట్ గా పని చేస్తుంటాడు అందరి దగ్గర డబ్బు వసూలు చేస్తూ అదే డ్యూటీగా బతికేస్తూ ఉంటాడు ఓ పెళ్ళిలో బాబ్జీకి కావ్య(నమిత ప్రమోద్) అనే అమ్మాయి కనపడుతుంది అదే అమ్మాయి మరోసారి బాబ్జీని కలుస్తుంది బాబ్జీతో ఆ అమ్మాయిని చూసిన పోలీస్ ఆఫీసర్ గౌతమ్ (అభిమన్యు సింగ్) బాబ్జీని జైలులో పెట్టి కొడతాడు ఇంకెప్పుడూ తన చెల్లెలుతో కనిపించద్దని వార్నింగ్ ఇస్తాడు ఈలోగా కావ్యకు ఇష్టం లేని పెళ్లి చేస్తుండడంతో అక్కడ నుండి పారిపోతుంది అదే సమయానికి కావ్య ఇంటికి వెళ్ళిన బాబ్జీను చూసి తనే కావ్యను తీసుకు వెళ్లిపోతున్నాడని అపార్ధం చేసుకొని అతని వెంట పడతాడు కొన్ని కారణాల వలన బాబ్జీ కూడా కావ్యతో పాటే వెళ్లాల్సి వస్తుంది కావ్యను వెతుక్కుంటూ పోలీసులు బయలుదేరతారు ఆమెను చంపడానికి మరో గ్యాంగ్ వెతుకుతుంటుంది కావ్యపై ఎటాక్ జరిగే సమయంలో బాబ్జీను తనను కాపాడుతూ ఉంటాడు ఈలోగా కొంతమంది వచ్చి బాబ్జీను, కావ్యను దొరబాబు(సాయికుమార్)ఇంటికి తీసుకువెళ్తారు ఇంతకీ ఈ దొరబాబు ఎవరు అతనికి బాబ్జీకు ఉన్న సంబంధం ఏంటి కావ్యను చంపడానికి ప్రయత్నిస్తున్న వారెవరూ కావ్య, బాబ్జీను ప్రేమిస్తుందా ఇలాంటి విషయాలు తెలుసుకోవాలంటే సినిమా చూడాల్సిందే!        విశ్లేషణ        రెగ్యులర్ గా వచ్చే కమర్షియల్ చిత్రాల ఫార్మాట్ లోనే ఈ సినిమా కూడా ఉంటుంది కథ, కథనంలో ఎలాంటి కొత్తదనం ఉండదు మూస ధోరణిలో వచ్చే చిత్రాల్లో ఇది కూడా ఓ చిత్రం సినిమా టైటిల్ కు కథకు ఎలాంటి సంబంధం ఉండదు కానీ టైటిల్ వచ్చేలా రెండు పాటలను మాత్రం పెట్టారు సినిమాలో కొన్ని క్యారెక్టర్స్ ఎందుకు వస్తున్నాయో ఎందుకు వెళ్లిపోతున్నాయో కూడా అర్ధం కాదు మంచి కుటుంబ కథా చిత్రం ఎంటర్టైనింగ్ వే లో చెప్పామని డైరెక్టర్ డబ్బా కాస్త ఎక్కువే కొట్టాడు కానీ సినిమాలో ఆయన కామెడీ డైలాగ్స్ కు నవ్వు అనేదే రాదు జబర్దస్త్ టీం మెంబర్స్ ను పెట్టుకున్నా, పృధ్వీ, అలీ వంటి స్టార్ కమెడియన్స్ ఉన్నా అందరూ కలిసి ప్రేక్షకులను విసిగించేశారు తమన్ అందించిన ప్రతి పాట ఎక్కడో విన్నామనే ఫీలింగ్ కలగక మానదు ఆది బడ్జెట్ కు మించి ఖర్చు పెట్టామని చెప్పారు కానీ సినిమాలో ఏ ఒక్క ఫ్రేమ్ అంత రిచ్ గా అనిపించదు మాస్ హీరోగా పేరు తెచ్చుకోవాలని ఆది చేస్తోన్న ప్రయత్నం అంతా ఇంతా కాదు ఆఖరికి తన కొడుకికి సహాయం చేయాలని సాయి కుమార్ సైతం ఈ సినిమాలో నటించాడు తండ్రీకొడుకులు కలిసి నటించిన మొదటి సినిమా అని హైప్ వస్తుందని భావించారు కథలో సత్తా లేకపోతే ఎన్ని ప్రయత్నాలు చేసినా వృధానే ప్రేమకావాలి, లవ్లీ వంటి లవ్, రొమాంటిక్ జోనర్ లో ఉన్న కథలను ఆది ఎన్నుకుంటే తన కెరీర్ కు ఇంకొంత కాలం ఎలాంటి ఢోకా ఉండదు కాదని మాస్ హీరోనే అవుతా అంటే మాత్రం కష్టమే మన బాడీ లాంగ్వేజ్ కు తగ్గ కథలను ఎన్నుకుంటే సినిమాలు హిట్ అయ్యే అవకాశాలు ఉన్నాయి ఇకనైనా ఆది ఇలాంటి రెగ్యులర్ మాస్ చిత్రాలకు దూరంగా ఉండి మంచి కథలతో ప్రేక్షకుల ముందుకు రావాలని కోరుకుందాం ప్లస్ పాయింట్స్      ఆది నటనలో పరిణితి, సాయి కుమార్, పృధ్వీ కామెడీ        మైనస్ పాయింట్స్      రొటీన్ స్టోరీ, రొటీన్ కథనం, హీరోయిన్                 
__________________________
            సీమశాస్త్రి,  సీమ టపాకాయ్,  దేనికైనా రెడీ వంటి చిత్రాల్ని డైరెక్ట్ చేసిన జీ నాగేశ్వర్ రెడ్డి దర్శకత్వంలో  మంచు విష్ణు,  రాజ్ తరుణ్,  సొనారిక భదోరియా,  హెబా పటేల్ ప్రధాన పాత్రల్లో తెరకెక్కిన సినిమా  ఆడో రకం ఈడో రకం డైనమైట్ వంటి ఫ్లాప్ తర్వాత మంచు విష్ణు, వెలుగునివ్వని కరెంట్ తీగ తర్వాత  డైరెక్టర్ నాగేశ్వర్ రెడ్డి హిట్ కోసం ఎదురుచూస్తున్న తరుణంలో వస్తున్న ఈడో రకం ఆడో రకం వారికి ఏరకంగా కలిసి వచ్చిందో తెలియాలంటే ఈ రివ్యూలోకి వెళ్లాల్సిందే             నాన్న, అన్న, వదినల గారాబం మధ్య ఏ పనీపాటా లేకుండా ఖాళీగా కాలం గడిపేస్తున్న అర్జున్(మంచు విష్ణు)కి ఫ్రెండ్(వెన్నెల కిషోర్) పెళ్లిలో నీలవేణి(సొనారిక భదోరియా) పరిచయమవుతుంది కొన్ని వ్యక్తిగత కారణాల రీత్యా ఓ అనాధనే పెళ్లి చేసుకోవాలని నీలవేణి భావిస్తున్నట్టు తెలుసుకున్న అర్జున్ తనని తాను ఓ అనాధగానే పరిచయం చేసుకుంటాడు నీలవేణి అన్నయ్య రౌడీ కావడంతో అతడి ఒత్తిడి మేరకు ఇంట్లో చెప్పకుండా అనాథగానే నీలవేణిని పెళ్లి చేసుకున్న అర్జున్ అనుకోకుండా తన సొంత ఇంట్లోనే నాన్న, అన్నయ్య, వదినల మధ్య కాపురం పెట్టాల్సి వస్తుంది ఆ విషయాన్ని దాచిపెట్టడానికి ఒక అబద్ధం తర్వాత మరొక అబద్ధం ఆడుతూ అనేక కష్టాలు కొనితెచ్చుకున్న అర్జున్, అతడి స్నేహితుడు చివరకి ఆ కష్టాల నుంచి బయటపడటానికి ఏం చేశారనేదే మిగితా కథనం       విశ్లేషణ       కామెడి చిత్రాలకి కేరాఫ్ అడ్రస్‌గా మారిన దర్శకుడు జి నాగేశ్వర్ రెడ్డి ఈ సినిమాలోనూ యధావిధిగానే కొన్ని డబుల్ మీనింగ్ డైలాగ్స్‌తో కామెడీని పండించగలిగాడు కామెడీ కోసం ఎంచుకున్న కథా వస్తువు పాతదే కావడంతో కథా, కథనం తీరుతెన్నులు కూడా అంతే పాతవిగా కనిపిస్తాయి కాకపోతే నేటి యువతరం ఇష్టాయిష్టాలకి అనుగుణంగా యూత్‌కి కావాల్సినంత మాల్, మసాలా, గ్లామర్ దట్టించి ఈ సినిమాని ఆడియెన్స్ ముందుకు తీసుకువచ్చాడు డైరెక్టర్ అక్కడక్కడా వర్కౌట్ అవని రొటీన్ చచ్చు కామెడీ తప్పిస్తే, మిగతాదంతా ఓకే మంచు విష్ణు, రాజ్ తరుణ్‌ల కామెడి టైమింగ్ ఓకే కాకపోతే, జరగబోయే సీన్లన్ని ముందుగానే అర్థమవడం ఓ మైనస్ పాయింట్ రాజ్ తరుణ్ యాక్షన్ రొటీన్‌గా అనిపించింది స్పీడున్నోడు ఫేమ్ సొనారిక, కుమారి 21 ఎఫ్ ఫేమ్ హెబా పటేల్‌లు చాలా సినిమాల్లో హీరోయిన్లలాగే గ్లామర్ షోకే పరిమితమయ్యారు అర్జున్‌కి తండ్రి పాత్రలో రాజేంద్ర ప్రసాద్, అన్నయ్య పాత్రలో అల్లరి రవిబాబు, రాజ్ తరుణ్‌కి తండ్రి పాత్రలో పోసాని కృష్ణమురళి పాత్రలు కూడా పర్లేదు ఈడోరకం ఆడోరకం అని చెప్పడానికి సునీల్ ఇచ్చిన ఎంట్రీ సాంగ్ పాత్రల పరిచయంకి పనికిరాగా ఆ తర్వాత ఆ ఇద్దరికీ స్నేహితుడైన వెన్నెల కిషోర్ పెళ్లి సన్నివేశాలు కామెడికీ కిక్ స్టార్ట్‌నిచ్చాయి గత చిత్రాల్లో మాదిరిగానే కామెడీ మధ్యలోనే కుటుంబం, అనుబంధాలకి విలువనివ్వాలనే అంతర్గత సందేశాన్ని సైతం చొప్పించాడు నాగేశ్వర్ రెడ్డి ఓవరాల్‌గా ఈడోరకం ఆడో రకం మూవీ అదోరకమైన యూత్‌ఫుల్ కామెడీ రకం              
__________________________
           నటీనటులు  ఆదిత్య రాయ్‌ కపూర్‌ కత్రినా కైఫ్‌  టబు సంగీతం అమిత్‌ త్రివేది, సినిమాటోగ్రఫీ అనయ్‌ గోస్వామి, దర్శకత్వం  అభిషేక్‌ కపూర్‌ చార్లెస్‌ డికెన్స్‌ రాసిన అద్భుతమైన ప్రేమకావ్యం గ్రేట్‌ ఎక్స్‌పెక్టేషన్స్‌ నవల ఆధారంగా దర్శకుడు అభిషేక్‌ కపూర్‌ తెరకెక్కించిన చిత్రం ఫితూర్‌ ఆదిత్య రాయ్‌ కపూర్‌  కత్రినా కైఫ్‌ జంటగా నటించిన ఈ ప్రేమకథ కాశ్మీర్ నేపథ్యంలో రూపుదిద్దుకుంది నూర్‌(ఆదిత్య రాయ్‌ కపూర్‌) కశ్మీర్‌లోని తన అక్క బావ ఇంట్లో ఉంటాడు అదే వూర్లో కులీన వంశానికి చెందిన బేగమ్‌ హజ్రత్‌(టబు) కుటుంబం నివాసం ఉంటుంది ఓ రోజు బేగమ్‌ బంగ్లాకు మరమ్మత్తులు చేసేందుకు నూర్‌ వెళతాడుఅక్కడ బేగమ్‌ కూతురు ఫిర్దౌసి(కత్రినా కైఫ్‌) తారసపడుతుంది తొలి చూపులోనే ప్రేమలో పడిపోతాడు ఫిర్దౌసి మాత్రం పైకి ఎలాంటి అభిప్రాయాన్ని వ్యక్తం చేయదు అయితే నూర్ అంటే ఇష్టం ఉందని మనం అనుకునేలా ఆమె హావభావాలు ఉంటాయి అనంతరం ఫిర్దౌసీ చదువుకోసం లండన్ వెళుతుందినూర్ కూడా ఢిల్లీ వెళ్లి అక్కడ కళాకారుడిగా మంచి పేరు తెచ్చుకుంటాడు తిరిగి వీరిద్దరూ ఒకరికొకరు తారసపడతారు ఆమె పట్ల తన ప్రేమ ఎప్పటిలాగే ఉందని నూర్ గ్రహిస్తాడు ఫిర్దౌసీ కూడా తనను ఇష్టపడుతుందని అనుకుంటాడు ఇంతలో ఫిర్దౌసీ పాకిస్థాన్ కు చెందిన బిలాల్ అననే రాజకీయ నాయకుడిని పెళ్లి చేసుకోబోతున్నట్లు నూర్ కు తెలుస్తుంది అప్పడు నూర్ ఏం చేస్తాడు ఫిర్దౌసీ అతన్ని అసలు ప్రేమిస్తోంది లేదా ఆమెతో అతనికి పెళ్లవుతుందాబేగం హజరత్ కు నూర్ పై కోపానికి కారణం ఏమిటి అనేది వెండితెరపై చూడాలి డికెన్స్ నవలలోని పిప్ పాత్రలో ఆదిత్య రాయ్ కపూర్, మిస్ హావిషామ్ పాత్రలో టబు, ఎస్టెల్లా పాత్రలో కత్రినా మనకు ఇండియనైజ్ చేసిన పాత్రలు, కథలో కనిపిస్తారు చిత్రం మొత్తంలో హీరోయిన్ అని పేరే కాని ఎక్కడా కత్రినా మొహంలో హావభావాలు కనబడవు ఆమెకు నూర్ అంటే అసలు ఇష్టమేనా అనేది కూడా తెలియదు ఈ ససినిమాలో చేయటం ఆమెకు ఇష్టం లేదేమో అన్నట్లు ఉంది ఆమె నటన ఆదిత్య, టబు చాలా బాగా నటించినా స్క్రీన్ ప్లే పేలవంగా ఉండి ఎందుకూ పనికి రాకుండా పోయింది సినిమాటోగ్రాఫర్ అనయ్ గోస్వామి మాత్రం కాశ్మీర్ అందాలను మన ముందు అద్భుతంగా అందమైన పెయింటింగ్ లా నిలబెట్టాడు సంగీతం కూడా బాగుంది అయినా సరే సినిమా మాత్రం ఎక్స్పెక్టే షన్స్ కు తగినట్లు ఎంతమాత్రం లేదనే చెప్పాలి             
__________________________
           లవ్లీ రాక్ స్టార్ ఆది, క్యూట్ లేడీ  అదా శర్మ జంటగా నటించిన చిత్రం గరం ఎన్నో ఒడిదుడుకులని దాటుకుని నేడే ఆడియెన్స్ ముందుకొచ్చింది శ్రీనివాస్ గవిరెడ్డి రాసుకున్న కథకి పెళ్లైనకొత్తలో ఫేమ్ మదన్ మోహన్ రెడ్డి డైరెక్ట్ చేశాడు ఆర్థిక ఇబ్బందుల కారణంగా సగంలోనే ఆగిపోయిన ఈ సినిమాని కోడుకు కోసం తానే నిర్మాతగా మారి మళ్లీ ఈ ప్రాజెక్టుని పట్టాలెక్కించాడు  ఆది తండ్రి సాయికుమార్ అటు సరైన హిట్ కోసం ఎంతో ఆత్రుతగా ఎదురుచూస్తున్న ఆది కూడా ఈ సినిమాలో రెచ్చిపోయాడనే టాక్ వినిపించింది మరి హీరోగా ఆదికి, నిర్మాతగా ఆది తండ్రి సాయికుమార్‌కి ఈ సినిమా ఎలా కలిసొచ్చిందో తెలియాలంటే రివ్యూలోకి వెళ్లాల్సిందే       కథ       చిన్నప్పటి నుంచీ స్కూల్‌కి డుమ్మా కొట్టి అల్లరి కుర్రోడిగా తిరిగే వరాల బాబు(ఆది)కి పెద్దగా చదువు అబ్బదు కానీ అతడి పక్కింటి పిల్లాడు రవి(చైతన్య కృష్ణ) మాత్రం చాలా తెలివిగల కుర్రాడు రవితో స్నేహం చేసైనా ఎలా చదువుకోవాలో నేర్చుకోమని చిన్నప్పటి నుంచి వరాలబాబు ఇంట్లో ఒకటే పోరు అటు రవి తండ్రి మూర్తి( నరేష్) మాత్రం వరాలబాబుతో స్నేహం చేయకురా వాడితో స్నేహం చేస్తే నువ్వూ చెడిపోతావ్ అని కొడుకు రవితో చెబుతుంటాడు అంతేకాకుండా తన కొడుకుని చూసైనా పైకి రావడం ఎలాగో నేర్చుకోమని తరచూ వరాలబాబుని దెప్పిపొడుస్తుంటాడు మూర్తి ఈ క్రమంలోనే ఉన్నత చదువులు పూర్తి చేసుకుని ఉద్యోగం కోసం హైదరాబాద్ వెళ్లిన రవి తిరిగి ఇంటికి రావడం మానేస్తాడు రవిని చదివించడం కోసం చేసిన అప్పులు తీర్చలేక ఇబ్బందుల్లో వున్న మూర్తి అప్పులోళ్ల బాధ భరించలేక భార్యతోపాటు ఆత్మహత్యాయత్నం చేస్తాడు ఇంతలోనే రవి నుంచి పోన్ కాల్ ఇంటికే వస్తున్నానని ఆ కాల్ సారాంశం ఇదిలావుంటే ఉద్యోగం కోసం హైదరాబాద్‌కి వెళ్లిన వరాలుకి అక్కడ సమీరా పేరుతో ఓ ముస్లిం యువతిగా నటిస్తున్న సహస్త్ర (అదాశర్మ)తో పరిచయం ఏర్పడుతుంది ఆ పరిచయం కాస్తా ప్రేమగా మారుతుంది అనంతరం జరిగిన అనేక పరిణామాలు, ఒకదానివెంట ఒకటిగా చోటుచేసుకున్న ట్విస్టుల పరిణామమే ఈ గరం సినిమా ఇంతకీ రవి ఏమయ్యాడు  వరాలబాబు నిజంగా ఉద్యోగం కోసమే హైదరాబాద్ వచ్చాడా  సహస్త్రకి ముస్లిం యువతిగా నటించాల్సిన అవసరం ఏమొచ్చింది  వరాలబాబు సహస్త్ర ప్రేమని జయిస్తాడా  మూర్తి కష్టాలు తీరుతాయా అనేదే మిగతా కథనం       విశ్లేషణ      గరం మూవీని తెరకెక్కించిన దర్శకుడు మధన్ కామెడీ, సెంటిమెంట్, ఎమోషన్, అన్నీ సమపాళ్లలో బ్యాలెన్సింగ్ చేసుకున్నాడు కానీ స్క్రీన్‌ప్లేని ఇంకాస్త డెవలప్ చేసుకుని వుంటే బాగుండేదనిపించింది ఫ్రెండ్‌షిప్ కాన్సెప్ట్‌ని టచ్ చేస్తూ సాగిన కథనం పర్లేదనిపించింది ఎంతసేపూ పక్కింటి కుర్రోడితో పోలిక పెట్టి చూడటం మానుకోవాలనే సందేశం కూడా అంతర్లీనంగా కనిపించింది ఇక ఆది విషయానికొస్తే, కెరీర్‌లో చేస్తున్న ప్రతీ సినిమాకి ఆది పర్‌పార్మెన్స్‌ని కూడా అంతకంతకూ అప్‌గ్రేడ్ చేసుకుంటూ వస్తున్నాడు డ్యాన్సింగ్, యాక్టింగ్, ఎమోషన్, ఫైటింగ్ ఇలా అన్ని సన్నివేశాల్లో తనదైన మార్కు కనబర్చాడు ఆది ఇక గ్లామర్ డాల్ అదా శర్మ కూడా తన పాత్ర వరకు పర్లేదనిపించుకుంది ఈమధ్య తెలుగు సినిమాల్లో వరుసగా విలన్ పాత్రలు అందిపుచ్చుకుంటున్న కబీర్ సింగ్ విలనిజం విషయానికొస్తే, ఒక చిన్న బిజినెస్, ఒకరిద్దరు వ్యక్తుల కోసం సినిమా చివరి వరకు వేటాడటం కాస్త సిల్లీగానే అనిపించింది పీకే అవతార్‌లో బ్రహ్మానందం ఎంట్రీ ఇచ్చినప్పటికీ అందులోని కామెడీ ఒకట్రెండు సన్నివేశాలకే పరిమితమైంది ఆది మిత్రులుగా మధు, శకలక శంకర్‌లు జనరేట్ చేసిన ఫన్ అంతకన్నా బాగుందనిపించింది కన్సల్టెంట్ బ్రోకర్‌గా పోసాని కృష్ణమురళి, నరేష్, తనికెళ్లభరణి, అనితా చౌదరి వంటి నటీనటులు తమతమ పాత్రల మేరకు మెప్పించారు ప్రొడక్షన్ వ్యాల్యూస్ బాగున్నాయి ఎడిటింగ్, మ్యూజిక్, ఆర్ఆర్, సినిమాటోగ్రఫీల గురించి ప్రత్యేకంగా చెప్పుకోవాల్సింది ఏమీ లేదు ప్రతిభని పెంచుకోవడంపై ఫోకస్ చేసిన ఆది ఇంకాస్త కథల ఎంపికలపై కూడా దృష్టి సారిస్తే బాగుంటుందనిపించింది        
__________________________
          సినిమా జై గంగాజల్                నటీనటులు  ప్రియాంక చోప్రా, రాహుల్ భట్, మురళీశర్మ , ప్రకాష్ ఝా                కథ, స్క్రీన్ ప్లే, నిర్మాత,దర్శకత్వం ప్రకాష్ ఝా              ఓ సిన్సియర్ పోలీస్ ఆఫీసర్ ఎలాంటి చిక్కులు ఎదుర్కొనాల్సి వస్తుందో, రాజకీయ నాయకులతో ఎన్ని ఇబ్బందులు పడతారో వగైరా సామాజిక అంశాలతో కూడిన సినిమా జై గంగాజల్ గతంలో ప్రకాష్ ఝా రూపొందించిన గంగాజల్ కు సీక్వెల్ గా ఇది రూపొందింది హాలీవుడ్ లో బిజీగా మారిపోయిన ప్రియాంక చోప్రా ఇందులో మెయిన్ రోల్ పోషించటం ఇందులో విశేషం తెలుగులో కర్తవ్యం సినిమాలో విజయశాంతిని అంతకుముందు కూడా పలువురు లేడీ పోలీస్ ఆఫీసర్స్ ను చూసిన తెలుగు ప్రేక్షకులకు ఇదేం కొత్త కాదు కాని బాలీవుడ్ లో హీరోయిన్ ప్రాధాన్యత ఉన్న సినిమా అందులో పోలీస్ అంటే అరుదుగా మాత్రమే రూపొందుతాయి మరి ఈ సినిమా అక్కడి వారిని ఇతరులను ఎంతమేరకు మెప్పించింది  బీహార్లోని బాంకీపూర్ జిల్లా ఎస్పీ ఆబా మాథుర్(ప్రియాంక చోప్రా) స్థానిక ఎమ్మెల్యే చుట్టూ కథ తిరుగుతుంది ప్రకాష్ ఝా ఓ అవినీతి పోలీసు అధికారి స్థానిక ఎమ్మెల్యే బబ్లూ పాండే(మానవ్ కౌల్) ఇచ్చే లంచాలకు అలవాటుపడి అతను చెప్పినట్లల్లా ఆడుతుంటాడు లక్కీసరాయ్ పట్టణంలో బబ్లూ అతని తమ్ముడు డబ్లూ(కామత్) ఆడిందే ఆట పాడిందే పాటగా నడుస్తుంటుంది అక్కడికి ఎస్పీగా వస్తుంది ఆబా మాథుర్ (ప్రియాంక చోప్రా) సిన్సియర్ గా పనిచేసే ఆబా విధి నిర్వహణలో ఎవరినీ లెక్కచేయదు విధి నిర్వహణలో ధైర్యంగా పనిచేసి ప్రజల మెప్పు పొందుతుంది అయితే ఆమె డిపార్టుమెంట్ లో వ్యక్తులే ఆమెకు అడ్డు తగులుతుంటారు ఇదిలా ఉండగా ఎమ్మెల్యే కట్టబోయే పవర్ ప్రాజెక్టు కోసం భూమి ఇవ్వాలని వారు స్థానికులపై ఒత్తిడి తెస్తుంటారు అందుకు ఎదురుతిరిగిన ఓ వ్యక్తిని చంపి చెట్టుకు వేలాడదీస్తారు నిందితులను పట్టుకోవాలనే ప్రయత్నంలో ఆబా ఉండగా ప్రకాష్ ఝా అడ్డు తగులుతుంటాడు చివరకు ఆబా అతన్ని కూడా మారేలా చేస్తుంది ఇద్దరూ కలిసి ఎమ్మెల్యే అతని సోదరుడి భరతం పడతారు ప్రియాంక చోప్రా తనపాత్రకు నూటికి నూరు శాతం న్యాయం చేసింది మామూలుగా ప్రకాష్ ఝా సినిమాలో ఆయనదే డామినేటింగ్ రోల్ ఉంటుంది ఇందులోనూ అలాగే తన పాత్రను ఆయన మలుచుకున్నా ప్రియాంకను ఓవర్ పవర్ చేయలేక పోయాడంటే ఆమె నటన ఎలా ఉందో ఊహించవచ్చు ఇందులో పాటలకు ముందే ప్రశంసలు వచ్చాయి బీహార్ లో పరిస్థితులకు ఈ దర్శకుడు అద్దం పట్టినట్లు ఎవరూ చేయలేరని పేరు దాన్ని దర్శకుడు నిలబెట్టుకున్నాడు అయితే సినిమా ఆయనకు అలవాటైన మూసలోనే సాగటంతో అంత ఆసక్తి కలిగించలేకపోయింది     
__________________________
           గత కొంతకాలంగా సునీల్ కెరీర్‌లో సరైన హిట్ సినిమా పడలేదు భారీ అంచనాల మధ్య విడుదలయిన కృష్ణాష్టమి చిత్రం కూడా బోల్తా పడడంతో సునీల్ కాస్త డీలా పడ్డాడు కానీ ఎక్కువ సమయం గ్యాప్ ఇవ్వకుండా వంశీ ఆకెళ్ళ దర్శకత్వంలో రూపొందిన జక్కన్న సినిమాలో నటించాడు ఈ సినిమా సునీల్ కెరీర్‌కు ఎంతో కీలకమనే చెప్పాలి మరి ఈ చిత్రం సునీల్‌కు ఎంతవరకు హెల్ప్ అయిందో ఈ రివ్యూలోకి వెళ్ళి తెలుసుకుందాం!              గణేష్ (సునీల్) చిన్నప్పటినుండి తనకు ఎవరైనా సహాయం చేస్తే, వారిని మర్చిపోకుండా వారి జీవితాలు తనవిగా బతికే వ్యక్తి తనకు హెల్ప్ చేసిన వారి కోసం ఎలాంటి సహాయం చేయడానికైనా ముందుడే మనస్తత్వంగలవాడు ఇదిలాఉండగా వైజాగ్ ప్రాంతాన్ని గడగడలాడించే డేగ అలియాస్ భవాని అనే రౌడీని అరెస్ట్ చేయడానికి పోలీసులు ప్రయత్నిస్తుంటారు కానీ డేగ మాత్రం దొరకడు అలాంటి బడా రౌడీని బైరాగి (కబీర్ సింగ్) అనే వ్యక్తి చంపేస్తాడు డేగ మాదిరి వైజాగ్ ప్రాంతాన్ని తన గ్రిప్‌లో పెట్టుకుంటాడు కానీ బైరాగి ఎలా ఉంటాడనే విషయం మాత్రం ఎవరికీ తెలియదు సైలెంట్‌గా తన దందాలు కొనసాగిస్తూ ఉండే బైరాగిని వెతుక్కుంటూ గణేష్ వైజాగ్ వెళ్తాడు అక్కడే సహస్ర (మన్నారా చోప్రా) అనే అమ్మాయిని ప్రేమిస్తాడు అసలు గణేష్, బైరాగిని వెతకడానికి గల కారణాలేంటి రౌడీ అయిన బైరాగికి, గణేష్‌కు ఉన్న సంబంధం ఏంటి సహస్ర ప్రేమను గణేష్ పొందగలిగాడా అనే విషయాలు తెలియాలంటే సినిమా చూడాల్సిందే!  విశ్లేషణ      సినిమాలో హీరోకి ఒక గోల్, యాంబిషన్ లాంటివి లేకుండా కేవలం తనకు సహాయం చేసిన వారి కోసం తనవంతు సహాయం చేయాలని తిరుగుతూ ఉంటాడు ఆ సమయంలో హీరోయిన్ ఎంటర్ అవ్వడం చూసిన వెంటనే తనను ప్రేమించడం హీరో గారు చేసిన విన్యాసాలు నచ్చి ఆమె కూడా ప్రేమించడం ఇదంతా రొటీనే మూడు పాటలు, నాలుగు ఫైట్స్‌తో ఫస్ట్ హాఫ్ ముగుస్తుంది సెకండ్ హాఫ్‌లో కథ మొదలవుతుందనుకుంటే అప్పుడు కూడా ఇదే తంతు అసలు కథ అనేది ఉంటేనే కథ ప్రేక్షకులకు చెప్పడానికి అందరూ అన్ని సినిమాల్లో చూపించేసిన కథనే అటు ఇటు మార్చి జక్కన్న సినిమా తీసేశారు ఇందులో కొత్తదనం అంటూ ఏది కనిపించదు మూస ధోరణిలో వస్తోన్న చిత్రాల్లో ఇది కూడా ఒక సినిమా ప్రాసల కోసం పడిన పాట్లు ఉన్న కథను సరిగ్గా ఎగ్జిక్యూట్ చేసే పనిలో పడిఉంటే కొంచెమైనా ప్రేక్షకుల మెప్పు పొందేవారు అలా కాకుండా డాన్సులు, సందర్భం లేని పాటలు, ఫైట్స్, కుళ్ళు కామెడీతో సినిమా నడిపించేద్దాం అనుకుంటే పొరపాటే ఇప్పటికే ఈ తరహా సినిమాలు రిలీజ్ అవ్వడం, బోల్తా కొట్టడం అయిపోయాయి ఇప్పుడు జక్కన్న వంతు వచ్చిందంతే ఇకనైనా ఇలాంటి రెగ్యులర్ ఫార్మాట్ సినిమాలు మానేసి కథలపై దృష్టి పెడితే తెలుగు ఇండస్ట్రీలో మంచి సినిమాలొస్తాయి 
__________________________
           రజినీకాంత్ నటిస్తోన్న కబాలి సినిమా విడుదలకి నెలకొన్న సందడి గురించి ప్రత్యేకంగా చెప్పుకోనక్కర్లేదు బెంగళూరు, చెన్నైలలో ప్రైవేటు కంపెనీలకి ఈ సినిమా కోసం ఏకంగా సెలవులు కూడా ప్రకటించేశారుఎన్నడూ లేనంతగా టికెట్ల విషయంలో కూడా భారీ క్యూలు, హడావిడి నెలకొన్నాయి విడుదల రోజున కలెక్షన్లు ఎన్నెన్ని రికార్డులు పగలగొడతాయా అనే అంచనాలతో పాటు భారీ బెట్టింగ్‌లు కూడా నడుస్తున్నాయి కొత్త డైరెక్టర్ రంజిత్ మీద రజినీకాంత్‌కి బాగా నమ్మకం ఉంది ఈ ప్రాజెక్ట్‌ని ఆయన చాలా సీరియస్‌గా తీసుకుని మనసు పెట్టి చేసాడు మరి ఇన్ని అంచనాల నడుమున విడుదలయిన ఈ చిత్రం ఎలాంటి విజయాన్ని సాధించిందో ఈ రివ్యూలోకి వెళ్ళి తెలుసుకుందాం             మలేషియాలో ఓ కంపెనీలో పని చేసే కబాలి (రజినీకాంత్) చైనా వాళ్ళతో సమానంగా తమకూ జీతాలివ్వాలని పోరాటం చేసి గెలుస్తాడు తనలోని నాయకత్వ లక్షణాలు గమనించిన సీతారామరాజు(నాజర్) అనే సంఘసంస్కర్త కబాలిని పిలిచి తన గ్యాంగ్‌‌లో చేర్చుకుంటాడు అప్పటికే టోనీ (విన్స్టన్ చావో) అనే వ్యక్తి డ్రగ్స్, వ్యభిచారం లాంటి అక్రమ వ్యాపారాలు చేస్తూ మలేషియాను తన చెప్పుచేతల్లో పెట్టుకోవడానికి ప్రయత్నిస్తుంటాడు సీతారామరాజు దానికి అడ్డుగా ఉన్నాడని తెలిసి టోనీ తన అనుచరుడైన వీర శంకర్ (కిషోర్)తో సీతారామరాజుని చంపిస్తాడు ఆయన మరణాన్ని తట్టుకోలేని కబాలి నాయకుడిగా మారి మలేషియాలో ఉంటూ బానిసలుగా బతుకుతున్న తెలుగువారికి అండగా నిలుస్తాడు తరచూ కబాలికి, టోనీకి మధ్య గొడవలు జరుగుతూనే ఉంటాయి ఈ నేపథ్యంలో గర్భిణిగా ఉన్న కబాలి భార్య కుందన వల్లి(రాధికా ఆప్టే)ని షూట్ చేస్తారు దీంతో అక్కడున్న టోనీ మనుషులందరినీ కబాలి చంపేస్తాడు దానికి కబాలిని 25 సంవత్సరాలు జైలులో పెడతారు జైలు నుండి తిరిగొచ్చిన కబాలి ఏం చేశాడు టోనీ అక్రమాలను కబాలి అంతమొందించాడా కబాలి భార్య కుందన వల్లి నిజంగానే చనిపోయిందా ఒకవేళ బ్రతికుంటే కబాలి తనను కలుసుకున్నాడా అనే విషయాలు తెలియాలంటే ఈ సినిమా చూడాల్సిందే!       విశ్లేషణ      కథ మొత్తం మలేషియా బ్యాక్ డ్రాప్‌లో జరుగుతుంది రజినీకాంత్ తన మ్యానరిజమ్స్‌తో, స్టయిలిష్ లుక్స్‌తో ప్రేక్షకులను ఆకట్టుకోవడం ఖాయం అయితే ఇది వరకే ఇలాంటి సన్నివేశాల్లో రజినిని చూసేసామే అనే ఫీలింగ్ కలుగుతుంది దర్శకుడు రంజిత్ అనుకున్న కథను చక్కగా ప్రెజంట్ చేయగలిగాడు కానీ ఇలాంటి స్టోరీతో రజినీకాంత్ చాలా సినిమాలు చేసేశాడు అందుకేనేమో మనకు సినిమాలో ఎక్కడా కొత్తదనం కనిపించదు ఈ సినిమాకు పెద్ద అసెట్స్ ఫొటోగ్రఫీ, బ్యాక్ గ్రౌండ్ స్కోర్ రజినీకాంత్ స్క్రీన్ మీద కనిపించే ప్రతిసారి నిప్పురా అనే నేపధ్య సంగీతం వినిపిస్తుంటుంది రజిని అభిమానులతో పాటు సామాన్య ప్రేక్షకులను కూడా ఈ సంగీతం ఆకట్టుకుంటుంది అయితే పాటలు మాత్రం గుర్తుపెట్టుకునే విధంగా ఉండవు కావాలని సినిమా నిడివిని పెంచాలన్నట్లుగా ప్రతి సన్నివేశాన్ని సాగతీతగా చూపించారు రజిని ఫ్యాన్స్‌కు అయితే ఓకే కానీ సాధారణ ప్రేక్షకుడికి మాత్రం బోర్ కొట్టే ఫీలింగ్ కలుగుతుంది ఫ్లాష్ బ్యాక్‌లో చూపించే కొన్ని సన్నివేశాల్లో రజినీకాంత్ మేకప్ కూడా పెద్దగా ఆకట్టుకోదు మలేషియాలో ఉండే తెలుగువారి అవస్థల పట్ల దర్శకుడు రంజిత్ ఇంకా మంచి సినిమా తీయొచ్చు ఈ సినిమాలో తీసుకున్న మెయిన్ పాయింట్ ఆడియన్స్‌కు పెద్దగా కనెక్ట్ కాదు కొంచెం ఎంటర్‌టైన్‌మెంట్ కోరుకునే ప్రేక్షకులకు ఈ సినిమాలో అది అస్సలు దొరకదు కేవలం రజినీకాంత్‌ను చూడడానికి మాత్రం థియేటర్‌కు వెళ్లొచ్చు             
__________________________
           గతంలో  సుందర్ సి దర్శకత్వంలో  హన్సిక టైటిల్ రోల్లో వచ్చిన  హారర్ మూవీ చంద్రకళ ఆడియెన్స్‌కి గుర్తుండే వుంటుంది తాజాగా అదే సినిమాకి సీక్వెల్‌గా  సిద్ధార్థ్,  త్రిష, హన్సిక, పూనమ్ బజ్వాలు ప్రధాన పాత్రల్లో అదే డైరెక్టర్ తెరకెక్కించిన కళావతి మూవీ ఈ శుక్రవారమే రిలీజైంది తమిళంలో అరణ్మనై-2 పేరిట రూపొందిన ఈ సినిమాని తెలుగులో కళావతి అనే టైటిల్‌తో డబ్ చేశారు సిద్ధార్థ్, త్రిష, హన్సిక, సుందర్,  పూనమ్ బజ్వా ప్రధాన పాత్రల్లో వచ్చిన కళావతి కథా నేపథ్యం ఏంటి  హారర్ జానర్‌లో రూపొందిన కళావతి ఆడియెన్స్‌ని భయపెట్టడంలో సక్సెస్ అయిందా లేదా తెలియాలంటే ఈ రివ్యూలోకి వెళ్లాల్సిందే             కథ  ఆ ఊరు జమిందారు నివాసం వుండే బంగ్లాలో కొన్ని భయంకరమైన ఘటనలు చోటు చేసుకుంటుంటాయి ఇంటి పనివాడు అనుకోని విధంగా హత్యకి గురవడం, జమిందారు బంగ్లాపై నుంచి కిందపడి కోమాలోకి వెళ్లిపోవడం, చికిత్స పొందుతున్న తండ్రిని కంటికి రెప్పలా చూసుకుంటున్న తనయుడు సిద్ధార్థ్‌కి అదే సమయంలో కొన్ని చిత్ర విచిత్రమైన అనుభవాలు ఎదురవడం వంటివన్నీ చూశాకా ఆ బంగ్లాలో ఓ దుష్ట శక్తి సంచరిస్తోందని తెలుసుకుంటారు అయితే ఇంతకీ ఆ దుష్ట శక్తి ఏంటి  అది ఎందుకు మేల్కుంది, ఆ ఇంట్లోకి ఎందుకు ప్రవేశించింది  ఎందుకు ఆ దుష్ట శక్తి ఆ ఇంట్లో మగవాళ్లపై పగ తీర్చుకుంటోంది  ఆ దయ్యం బారి నుంచి తన కుటుంబానికి ఆపద పొంచి వుందని గ్రహించిన సిద్ధార్థ్ తన కుటుంబాన్ని ఆ ఆపదలోంచి బయటపడేయడానికి ఏం చేశాడు  ఇంతకీ ఆ దయ్యానికి కళావతికి సంబంధం ఏంటనేదే మిగతా కథనం విశ్లేషణ  కెరీర్‌‌లో తొలిసారిగా హారర్ జానర్ సినిమాకి సైన్ చేసిన హీరో సిద్ధార్థ్‌కి ఈ సినిమా అంతగా సూట్ అవలేదు ఈ సినిమాలో సిద్ధార్థ్‌ది లీడ్ రోల్ అయినప్పటికీ అతడికన్నా దయ్యం మిస్టరీని ఛేదించడంలో హీరోయిన్ సోదరుడిగా కీలక పాత్ర పోషించిన సుందర్ సి పాత్రకే ఎక్కువ ప్రాధాన్యత కనిపించింది హీరోయిజం ఎలివేట్ అయ్యేంత గొప్ప సన్నివేశాలేవీ సిద్ధార్థ్ పాత్రకి దక్కలేదు దీంతో అతడి నటన గురించి కానీ లేదా పర్‌ఫార్మెన్స్ గురించి కానీ ప్రత్యేకించి ప్రస్తావించుకోవాల్సినన్ని అంశాలేవీ లేవనే అనుకోవాలి ఇక సిద్ధార్థ్‌కి జోడీగా నటించిన త్రిష బాగా గ్లామరస్‌గానే కనిపించింది అప్పుడు చంద్రకళగా ఇప్పుడు కళావతిగా కనిపించిన దయ్యం పాత్రలో హన్సిక పర్‌ఫార్మెన్స్ బాగుంది హన్సిక స్క్రీన్ అప్పీయరెన్స్ కాసేపే అయినప్పటికీ ఆమె అభినయం ఆకట్టుకుంది చంద్రముఖి సివిమాలో నయనతార పాత్ర తరహాలో ఓ అనుమానాస్పద పాత్రలో నటించిన పూనమ్ బజ్వా సైతం పర్లేదనిపించుకుంది అయితే ఎటొచ్చీ కథనం ప్రకారంగా కళావతి కాన్సెప్ట్ కానీ కథలో కానీ ఎక్కడా కొత్తదనం కనిపించలేదు ఇంకా చెప్పాలంటే అంతగా పట్టులేని పాత కథకి సుందర్ కొత్త ఎఫెక్ట్స్ అద్ది ఆడియెన్స్ ముందుకు తీసుకువచ్చాడా అనిపించింది కొన్ని సందర్భాల్లో ట్విస్టులున్నప్పటికీ దాదాపు మిగతా స్టోరీ ముందే ఊహించే విధంగా వుండటం కళావతికి ఓ మైనస్ పాయింట్ హారర్ సినిమా అయినప్పటికీ అంతగా భయపెట్టే బలమైన సన్నివేశాలు సైతం కనిపించకపోవడం మరో వైఫల్యం అమ్మవారి సెట్టింగ్, అమ్మవారి సన్నిధిలో చిత్రీకరించిన కొన్ని సన్నేవేశాలు బాగా వచ్చాయి అంతకిమించి ప్రస్తావించుకోవాల్సింది ఏమీ లేదు సీక్వెల్ తరహాలో తెరకెక్కిన చిత్రమే అయినా కథ అల్లుకున్న విధానంలో మాత్రం ఆ చిత్రానికి, ఈ చిత్రానికి సంబంధం లేదు టైటిల్ రోల్ చేసిన హన్సిక, కోవై సరళ వంటి ఇతర ఆర్టిస్టులు ఈ రెండు సినిమాల్లో కామన్‌గా కనిపించారు కోవై సరళ, సూరిల కాంబినేషన్‌లో జనరేట్ అయిన కామెడీ ఫస్ట్ హాఫ్‌లో బోరింగ్‌గా వున్నప్పటికీ సెకండ్ హాఫ్‌లో దయ్యం ఆవహించిన త్రిషతో కలిసి కోవై సరళ చేసిన సన్నివేశాలు మంచి కామెడీ పండించాయి ఫస్ట్ హాఫ్ కన్నా సెకండ్ హాఫ్‌లోని సెకండ్ హాఫ్(క్లైమాక్స్ పార్ట్) కాస్త ఎంటర్‌టైనింగ్‌గా అ‌నిపించింది    
__________________________
           టైటిల్  కృష్ణాష్టమి            తారాగణం   సునీల్, డింపుల్ చొపడే, నిక్కి గల్రాని, ముఖేష్ రుషి, అశుతోష్ రాణా            సంగీతం  దినేష్ కనకరత్నం            దర్శకత్వం  వాసువర్మ            నిర్మాత  దిల్ రాజు            సక్సెస్ ఫుల్ చిత్రాల నిర్మాత దిల్ రాజు ఈ సినిమాను నిర్మించగా, జోష్ ఫేం వాసువర్మ తొలి సినిమా తరువాత ఏడేళ్లకు ఈ సినిమాతో మరోసారి సక్సెస్ కోసం ప్రయత్నించాడు కమెడియన్ నుంచి హీరోగా మారిన తరువాత పెద్దగా ఆకట్టుకోలేకపోయిన సునీల్ కెరీర్ కు ఈ చిత్రం సక్సెస్ కీలకంగా మారింది పెద్ద బ్యానర్ లో వచ్చిన అవకాశాన్ని సునీల్ ఏ మాత్రం ఉపయోగించుకోలేకపోయాడు            కథ             చిన్నప్పుడే అమ్మానాన్నను పోగొట్టుకున్న కృష్ణవర ప్రసాద్ ( సునీల్ )ను పెదనాన్న రామచంద్ర ప్రసాద్ ఫారిన్ లో చదివిస్తుంటాడు అక్కడే పెరిగి పెద్దవాడైన కృష్ణవర ప్రసాద్ వీడియో గేమ్ డిజైనర్ గా ఉద్యోగం చేస్తుంటాడు 18 ఏళ్లుగా తన వాళ్లకు దూరంగా ఉన్న కృష్ణ ఎలాగైన ఇండియా రావాలని ప్రయత్నిస్తుంటాడు కానీ పెదనాన్న మాత్రం కృష్ణ ఇండియాకు రాకుండా అడ్డు పడుతుంటాడు అంతేకాదు అక్కడే సెటిల్ అయిన ఓ ఎన్నారై అమ్మాయితో కృష్ణకు పెళ్లి కూడా కుదురుస్తాడు దీంతో ఎలాగైనా ఇండియా రావాలనుకున్న కృష్ణ పెదనాన్నకు తెలియకుండా ఫ్రెండ్ గిరి (సప్తగిరి)తో కలిసి ఇండియా ఫ్లైట్ ఎక్కేస్తాడు            కనెక్టింగ్ ఫ్లైట్ కోసం యూరోప్ లో దిగిన కృష్ణ, అక్కడ పల్లవి(నిక్కి గల్రానీ)ని తొలి చూపులోనే ప్రేమించి, తిరిగి ఫ్లైట్ ఎక్కేలోపు తనని కూడా ప్రేమలో పడేస్తాడు ఇక కృష్ణ వరప్రసాద్ ఇండియాలో దిగాక అసలు కథ మొదలవుతుంది కనెక్టింగ్ ఫ్లైట్ కోసం ఎదురు చూస్తున్న సమయంలో కృష్ణకు పరిచయం అయిన డాక్టర్ అజయ్ కుమార్(అజయ్) ఎయిర్ పోర్ట్ లో ఓ హత్య చూసి భయపడిపోతాడు దాంతో అతనిని ఇంటికి చేర్చే బాధ్యత కృష్ణ తీసుకుంటాడు కృష్ణ, అజయ్ లు ఇంటికి వెళ్లే సమయంలో ఎయిర్ పోర్ట్ లో హత్య చేసిన వాళ్లే వీరి మీద మరోసారి దాడి చేస్తారు ఈ దాడిలో అజయ్ గాయపడతాడు ఈ విషయాన్ని అజయ్ కుటుంబానికి తెలియజేయడానికి వెళ్లిన కృష్ణ, అక్కడి పరిస్థితుల కారణంగా నిజం చెప్పలేక తానే అజయ్ గా ఉండి పోవాల్సి వస్తుందిఅదే సమయంలో కొంతమంది మళ్లీ కృష్ణను చంపడానికి ప్రయత్నిస్తారు అసలు కృష్ణను చంపాలనుకుంటుంది ఎవరు అజయ్ కుటుంబానికి కృష్ణకు ఉన్న సంబందం ఏంటి కృష్ణను అతడి పెదనాన్న ఇండియా రాకుండా ఎందుకు అడ్డుకుంటున్నాడు ఈ సమస్య లన్నింటికి కృష్ణ ఎలా ముగింపు పలికాడు అన్నదే మిగతా కథ            సినిమా అంటేనే కల్పన అయినా అది వాస్తవమనిపించేలా చేయగలిగితేనే అది ప్రేక్షకులకు కనెక్ట్ కాగలుగుతుంది సినిమా చూసే వాళ్లు ఆ కథలో తామూ ఓ భాగం అనిపించేలా చేయగలగాలి ఈ సినిమాలో మాత్రం ప్రేక్షకుడు వేరుగా సినిమా వేరుగా సాగుతూ బోర్ కొట్టిస్తుంది సీన్స్ బాగున్నాయి కథ బాగానే ఉంది స్క్రీన్ ప్లే కూడా ఫర్వాలేదు హీరో పెదనాన్న, పెద్దమ్మ, విలన్లు అంతా ఎవరికి వారే తమ పరిధిలో బాగానే నటించారు అయినా బోర్ కొడుతుంది ఎందుకంటే కారణం హీరో సునీలే సిక్స్ ప్యాక్ లు, స్లిమ్ కావటంపై పెట్టిన శ్రద్ధ ముఖంలో హావభావాలు పలికించటంలో చూపితే బాగుండేది సినిమా అంతా భావరహితమైన డైలాగులు, ఎలాంటి ఎక్స్ ప్రెషన్ లేని మొహంతో హీరో ఉంటే ఇక ఆ సినిమాను ఎవరు భుజాలపై మోయగలుగుతారు ఎంతకాలమైనా చిరంజీవి మార్కు డ్యాన్సులు, ఎనర్జీలేని డైలాగులే అయితే ఎవరూ ఈ హీరోను రక్షించలేరు దిల్ రాజు లాంటి నిర్మాత దొరికినా సినిమా కోసం భారీగానే ఖర్చు చేసినా ప్రేక్షకులకు ఇది కనెక్ట్ కావటం కష్టమే
__________________________
            అందాల రాక్షసి తర్వాత  లావణ్యా త్రిపాఠీ,  నవీన్ చంద్ర మరోసారి జంటగా నటించిన  లచ్చిందేవికి ఓ లెక్కుంది మూవీ నేడే థియేటర్లలోకొచ్చింది ప్రముఖ దర్శకుడు  ఎస్ఎస్ రాజమౌళి వద్ద అసిస్టెంట్ డైరెక్టర్‌గా పనిచేసిన  జగదీష్ తలశిల దర్శకత్వంలో తెరకెక్కిన ఈ సినిమాని మయుఖ క్రియేషన్స్ బ్యానర్‌పై సాయి ప్రసాద్ కామినేని నిర్మించారు ట్రైలర్స్‌లో చూపించిన సస్పెన్స్‌కి తోడు ఆడియో లాంచింగ్ ఫంక్షన్‌లో జగదీష్ గురించి రాజమౌళి చేసిన కొన్ని ఆసక్తికరమైన వ్యాఖ్యలు ఈ సినిమాపై క్రేజ్‌ని పెంచాయి ఇవాళ రిలీజైన రెండు మెయిన్ స్ట్రీమ్ సినిమాలు, నాలుగు డబ్బింగ్ చిత్రాల్లో లచ్చిందేవి లెక్క ఎలా వుందో తెలుసుకోవాలంటే ఈ రివ్యూలోకి వెళ్లాల్సిందే             కథ  బ్యాంకులో కస్టమర్ సర్వీస్ డెస్క్‌లో ఉద్యోగి అయిన నవీన్( నవీన్ చంద్ర)కి ఏదో ఒకటి చేసి జీవితంలో పైకి రావాలనేది ఆశ తన కళ్లముందే బ్యాంకులో లక్షలు, కోట్ల రూపాయల లావాదేవీలు జరుగుతుండటం చూసిన నవీన్‌కి డబ్బుపై మరింత ఆశ పుడుతుంది బ్యాంకు ఉద్యోగి అయిన నవీన్‌ని అడ్డంపెట్టుకుని ఆ బ్యాంకులో బినామీ పేర్లతోనో లేక నామినీలు లేకుండానో పెద్ద మొత్తంలో డబ్బులు డిపాజిట్ చేసి చనిపోయిన వ్యక్తుల అన్‌క్లెయిమ్డ్ ఎకౌంట్స్‌లోని డబ్బుల్ని దోచుకునేందుకు ప్లాన్ చేస్తాడు మహేష్(అజయ్) అలా ఆంకాలమ్మ, ఉమాదేవి అనే ఇద్దరి పేరిట వున్న అన్ క్లెయిమ్డ్ ఎకౌంట్స్‌లో వున్న కోట్ల రూపాయలు దోచుకునేందుకు ప్లాన్ చేస్తుంది ఆ బ్యాచ్ అదే బ్యాంకులో మరో ఉద్యోగి అయిన దేవి(లావణ్యా త్రిపాఠీ)ని మొదటినుంచి ప్రేమిస్తున్న నవీన్ ఆమెని మోసం చేసి ఆ డేటా సంపాదించేందుకు ప్లాన్ చేస్తాడు ఆ తర్వాత తన మనసు మార్చుకుని ఆమెని మోసం చేయడానికి వెనుకాడుతాడు కానీ ఆ డబ్బు మాత్రం అన్‌క్లెయిమ్డ్ ఎకౌంట్స్‌లోంచి డ్రా అయిపోతుంది ఇందులో బ్యాంకు మేనేజర్(జయప్రకాశ్ రెడ్డి) పాత్ర వుందా  బ్యాంకుని దోచుకునే మహేష్ బ్యాచ్ సక్సెస్ అయిందా లేదా  ప్రియురాలు దేవిని కాపాడటానికి నవీన్ వేసిన ఎత్తుగడలు ఏంటి  అతడు దేవి ప్రేమని జయస్తాడా లేదా  ఇంతకీ ఈ ఆంకాలమ్మ, ఉమాదేవి ఎవరు అనేదే మిగతా కథనం             విశ్లేషణ  బ్యాంకు ఉద్యోగిగా, దేవిని దేవతలా ప్రేమించే ప్రియుడిగా, ఏదో ఓ మార్గంలో డబ్బు సంపాదించాలని తపనపడే ఆవారాగా నవీన్ చంద్ర నటన బాగుంది ఇక దేవి విషయానికొస్తే, తమ సొత్తు దొంగల పాలవుతుందని తెలిసి అలెర్ట్ అయిన ఆంకాలమ్మ, ఉమాదేవి ఆత్మ ఆ సొమ్ముని కాపాడేందుకు ప్రయత్నించడం అనేది ఈ కథలో ఓ భాగం ఈ ఆంకాలమ్మ, ఉమాదేవిల పాత్రల ట్విస్టు ఎలా వున్నా దేవిగా, ఉమాదేవి ఆత్మగా, అప్పుడప్పుడు ఆవహించిన ఆంకాలమ్మగా లావణ్యా నటన కూడా బాగుంది డైరెక్టర్ జగదీష్ తలశిల ప్లాన్ చేసిన ట్విస్టులు బాగున్నాయి ఫస్ట్ హాఫ్ అంతా దోచుకునేందుకు స్లోగా స్కెచ్ వేయడంతోనే గడిపేసిన డైరెక్టర్ సెకండ్ హాఫ్‌లో ఆ డ్రామాలో కొంత వేగం పెంచాడు అదే క్రమంలో సెకండ్ హాఫ్‌లో జనరేట్ అయిన కామెడి అలరించింది కీరవాణి అందించిన ట్యూన్స్‌లో క్రేజే క్రేజ్ సాంగ్ బాగుంది ఆరంభంలో వచ్చిన క్లబ్ సాంగ్ మాస్క్ వేసెయ్ చిత్రీకరణలో నిజంగానే అక్కడక్కడా మాస్కులేసి ఓ కొత్త ప్రయోగం చేశారు అయితే, ఆ మాస్కులు అంతగా సూట్ అవలేదు కానీ అది వేరే విషయం కోటగిరి వెంకటేశ్వర రావు ఎడిటింగ్, ఈశ్వర్ యెల్లిమహంతి అందించిన సినిమాటోగ్రఫీ పర్వాలేదు          
__________________________
           పూరి జగన్నాథ్ సినిమాలకు తెలుగులో బ్రాండ్ ఇమేజ్ ఉంది జయాపజయాలకు అతీతంగా ఆయన సినిమాల‌ పట్ల ప్రేక్షకుల్లో క్రేజ్ ఉంటుంది అందుకు తగినట్లుగానే అందరి అంచనాలను తారుమారు చేస్తూ ప్రతి సినిమాలో కొత్తదనంతో అలరించే ప్రయత్నం చేస్తుంటాడు పూరి జగన్నాథ్  బిజినెస్‌మెన్ తర్వాత ఆయన తెరకెక్కించిన చిత్రమేది కమర్షియల్‌గా సరైన ఫలితాన్ని అందుకోలేదు చిరంజీవి 150వ సినిమాకు దర్శకత్వం వహించే అవకాశం వచ్చినట్లే వచ్చి చివరి నిమిషంలో చేజారిపోయింది ఈ నేపథ్యంలో దర్శకుడిగా తన ప్రతిభాపాటవాల పట్ల నెలకొన్న సందేహాలకు ఓ విజయంతో బదులివ్వాలనే పట్టుదలతో ఆయన తెరకెక్కించిన చిత్రం లోఫర్ మెగా హీరో  వరుణ్‌తేజ్ హీరోగా నటించిన తొలి కమర్షియల్ చిత్రమిది వీరి కలయికలో వచ్చిన ఈ సినిమా ఎలా సాగింది పూరి జగన్నాథ్‌కు ఎలాంటి ఫలితాన్ని అందించింది అనేది తెలియాలంటే రివ్యూలోకి వెళ్లాల్సిందే        కథ       రాజు(వరుణ్‌తేజ్) డబ్బు కోసం ఎలాంటి పనిచేయడానికైనా సిద్ధపడే ఓ లోఫర్ తన తండ్రి మురళి( పోసాని కృష్ణమురళి)తో కలిసి జోధ్‌పూర్‌లో దొంగతనాలు, మోసాలు చేస్తూ బతుకుంటాడు చిన్న తనంలోనే తల్లికి దూరమైన రాజును తండ్రి పెంచి పెద్ద చేస్తాడు ఇష్టంలేని పెళ్లి చేయాలని ప్రయత్నించడంతో ఇంట్లో నుంచి పారిపోయి జోధ్‌పూర్ వచ్చిన మౌని అలియాస్ పారిజాతం( దిశాపటాని)తో తొలిచూపులోనే ప్రేమలో పడతాడు రాజు ఆమెను పెళ్లి చేసుకోవాలని అనుకుంటాడు ఓ ప్రమాదం నుంచి ప్రియురాలిని కాపాడే క్రమంలో రాజుకు చనిపోయిందనుకున్న తన తల్లి లక్ష్మి( రేవతి) కనిపిస్తుంది అమ్మ ప్రేమ కోసం చిన్నతనం నుంచి తపించిపోతున్న రాజు ఆమెను వెతుక్కుంటూ వెళతాడు అక్కడ అతడికి ఎలాంటి పరిస్థితులు ఎదురయ్యాయి రాజును తన కొడుకుగా లక్ష్మి అంగీకరించిందా తల్లి ప్రేమ కోసం రాజు ఏం చేశాడు తన భార్య చనిపోయిందని రాజు తండ్రి ఎందుకు అబద్ధం ఆడాల్సివచ్చింది లక్ష్మితో పారిజాతానికి ఉన్న సంబంధమేమిటి అన్నది మిగితా కథ        విశ్లేషణ       హీరోయిజానికి కమర్షియల్ మాస్ హంగులను మేళవించి సినిమాల్ని తెరకెక్కించడంలో దర్శకుడు పూరి జగన్నాథ్ దిట్ట అని ప్రత్యేకంగా చెప్పుకోవాల్సిన అవసరం లేదు తొలినాళ్ల నుంచి అదే పంథాను అనుసరిస్తున్న ఆయన దర్శకత్వంలో వచ్చిన మరో మాస్ ఎంటర్‌టైనరే ఈ లోఫర్ టైటిల్‌తోనే సినిమా ఫుల్ మాస్ అని చెప్పిన పూరి జగన్నాథ్ సినిమాని కూడా అదే స్టైల్లో రూపొందించాడు కమెర్షియల్ ఎలిమెంట్స్‌కి మదర్ సెంటిమెంట్‌ను జోడించి సినిమాని నడిపించాడు ఈ సినిమా కోసం పూరి ఎంచుకున్న కథలో ఎలాంటి కొత్తదనం లేదు తాను రూపొందించిన అమ్మా నాన్న ఓ తమిళ అమ్మాయితో పాటు ఈ తరహా కథాంశాలతో తెలుగు చాలా సినిమాలు వచ్చాయి ఓ సాదాసీదా కథకు యాక్షన్, వినోదం, ప్రేమ, రివేంజ్, సెంటిమెంట్ హంగులను మేళవించి, ప్రతి అంశాన్ని టచ్ చేస్తూ ఈ సినిమాని డైరెక్ట్ చేశాడు అంతే తప్ప దేనిని డీప్‌గా చూపించలేదు రెండు నిమిషాల్లో చెప్పే పాయింట్‌ను రెండు గంటల పాటు చూపించారు టెంపర్, జ్యోతిలక్ష్మి చిత్రాలు కమర్షియల్‌గా వర్కవుట్ కాకపోవడంతో ఈసారి ఎలాగైనా హిట్ కొట్టాలనే పట్టుదల, మెగా ఫ్యామిలీని ఆకట్టుకోవాలనే తపన పూరి జగన్నాథ్ ప్రతి ఫ్రేమ్‌లోనూ కనిపించింది కొడుకుకు దూరమై ఓ తల్లి పడుతున్న మనోవేదనను తన సంభాషణల్లో ఆవిష్కరించారు ప్రాసలకు పోకుండా సహజంగా చేప్పించే ప్రయత్నం చేశారు తన సినిమాల్లో హీరోకు ధీటుగా విలన్ పాత్రలను తీర్చిదిద్దే పూరి ఈ సినిమాలో ముఖేష్‌రుషి, చరణ్‌దీప్ పాత్రలని అదే పంథాలో చూపించే ప్రయత్నంలో కొంత తడబాటుకు గురయ్యారు వారి విలనిజం గురించి చెప్పే సన్నివేశాలు ఏవీ అంత బలంగా లేవు అలాగే మదర్ సెంటిమెంట్‌ను మరికొంత డెప్త్‌గా చూపిస్తే బాగుండేది             ముకుంద, కంచె చిత్రాలతో క్లాస్ హీరో ఇమేజ్‌ను దక్కించుకున్న వరుణ్‌తేజ్ తొలిసారి నటించిన మాస్ చిత్రమిది కమర్షియల్ హీరోగా తన సత్తాను నిరూపించుకునేందుకు దొరికిన ఈ అవకాశాన్ని పూర్తిగా సద్వినియోగం చేసుకున్నాడు తన పాత్రలో ఒదిగిపోయి నటించాడు కర్రసాము సన్నివేశాల్లో అతడి నటన చిరును తలపించింది మాస్ హీరోగా ఆకట్టుకున్నాడు అయితే ఎమోషనల్ సన్నివేశాలు, డ్యాన్సుల్లో పరిణతి సాధించాలి వాటిపై దృష్టి పెడితే బాగుంటుంది హీరోయిన్ దిశాపటాని గురించి చెప్పుకోవాల్సింది సినిమాలో పెద్దగా ఏమీ లేదు చూడటానికి అందంగా ఉంది అమాయకత్వం కలిగిన అమ్మాయిగా సెటిల్డ్‌గా కనిపించింది అంతేకానీ కథలో ఆమె పాత్రకు పెద్దగా ప్రాధాన్యత లేకపోవడంతో తన ప్రతిభను నిరూపించే అవకాశం కూడా ఆమెకు దక్కలేదు భార్య పట్ల ఉన్న కసిని తన కొడుకుపై చూపించి అతడిని దొంగగా పెంచి పెద్దచేసిన తండ్రిగా పోసాని కృష్ణమురళి పాత్ర బాగుంది తన టైమింగ్, సంభాణలు చెప్పే విధానం, నటన ఆకట్టుకుంటాయి అలనాటి హీరోయిన్ రేవతి నటన ఈ సినిమాకు ప్రధాన ఆకర్షణగా నిలుస్తుంది కొడుకు దూరమైన తల్లిగా ఆమె పాత్ర ఫ్యామిలీ ఆడియెన్స్‌ని ఆకట్టుకుంటుంది ముఖేష్‌రుషి, అలీ, బ్రహ్మానందంల పాత్రలు రొటీన్‌గా సాగుతాయి సుద్దాల అశోక్‌తేజ సాహిత్యాన్ని అందించిన సువ్వి సువ్వాలమ్మ వినసొంపుగా ఉంది సునీల్ కశ్యప్ బాణీలు, బ్యాగ్రౌండ్ స్కోర్ సినిమాకు తగినట్లుగా కుదిరాయి పిజి విందా సినిమాటోగ్రఫి సినిమాకు ప్రధాన ఆకర్షణగా నిలిచింది రాజస్థాన్ అందాలను సహజంగా చూపించిన తీరు బాగుంది జోధ్‌పూర్ కోటలు, పరిసర ప్రాంతాల్లో తెరకెక్కించిన సన్నివేశాలు, పాటలు బాగున్నాయి సినిమా నిర్మాణంలో నిర్మాత సికళ్యాణ్ ఎక్కడా రాజీపడలేదు ప్రతి ఫ్రేమ్‌ను రిచ్‌గా తీర్చిదిద్దారు సినిమా కోసం ఎంచుకున్న లొకేషన్స్ బాగున్నాయి     
__________________________
            మోహన్‌బాబు కెరీర్‌లో అల్లరి మొగుడు సినిమాకు ప్రత్యేకమైన స్థానముంది రొమాంటిక్ హీరోగా ఆయనకు ఈ చిత్రం మంచి గుర్తింపును తెచ్చిపెట్టింది దాదాపు 23 ఏళ్ల తర్వాత అల్లరి మొగుడు కాంబినేషన్‌లో తెరకెక్కిన తాజా చిత్రం  మామ మంచు అల్లుడు కంచు ఓ మరాఠీ చిత్రం ఆధారంగా మోహన్‌బాబు తనయుడు విష్ణు ఈ చిత్రాన్ని నిర్మించారు  నరేష్ మరో కథానాయకుడిగా నటించారు చాలా రోజుల తర్వాత మోహన్‌బాబు నటించిన ఈ చిత్రం ఆయనకు ఎలాంటి ఫలితాన్ని అందించింది అల్లరి మొగుడు కాంబినేషన్ సినిమా విజయానికి ఎంతవరకు ఉపయోగపడిందిఅనేది చూడాలంటే కథలోకి వెళ్లాల్సిందే            భక్తవత్సలం నాయుడు(మోహన్‌బాబు)కు ఇద్దరు భార్యలు మరదలు సూర్యకాంతం(మీనా)తో పాటు ప్రియంవద( రమ్యకృష్ణ) అనుకోని కారణాల వల్ల పెళ్లాడతాడు ఈ పెళ్లి విషయాల్ని ఇద్దరు భార్యల దగ్గర దాచిన భక్తవత్సలం వారికి తెలియకుండా ఉండటానికి అనేక ఇబ్బందులు పడుతుంటాడు ఈ క్రమంలో భక్తవత్సలం నాయుడు స్నేహితుడైనా ఇస్మాయిల్(అలీ) చేసిన పొరపాటు వల్ల సూర్యకాంతం కూతురు శృతికి ప్రియంవద కొడుకు గౌతమ్‌తో ఫోన్‌లో పరిచయం ఏర్పడుతుంది వారిద్దరు కులుసుకోవాల్సిన పరిస్థితి ఏర్పడుతుంది ఈ సమస్య నుంచి బయటపడటానికి గౌతమ్ స్థానంలో బాలరాజు(నరేష్) అనే బార్‌డ్యానర్‌ను శృతి దగ్గరకు పంపిస్తాడు భక్తవత్సలం నాయుడు ఆమె అందానికి ముగ్ధుడైన బాలరాజు తొలిచూపులోనే శృతితో ప్రేమలో పడతాడు కోటీశ్వరుడి కొడుకును అని చెప్పి ఆమెకు దగ్గరవుతాడు భక్తవత్సలం నాయుడు రెండోపెళ్లి రహస్యాన్ని తెలుసుకొని అతన్ని బెదిరిస్తుంటాడు శృతికి చేరువయ్యే క్రమంలో బాలరాజు, అతడి నుంచి తన కూతురును రక్షించే క్రమంలో భక్తవత్సలం నాయుడు అనేక ఎత్తులు వేస్తుంటారు ఈ క్రమంలో చోటుచేసుకునే పరిణామాలేమిటి భక్తవత్సలం నాయుడుకు ఇద్దరు భార్యలున్నారనే రహస్యం బయటపడిందా శృతితో బాలరాజు పెళ్లి జరిగిందా బాలరాజును తన అల్లుడిగా స్వీకరించడానికి భక్తవత్సలం నాయుడు అంగీకరించాడా అన్నదే మిగితా కథ            ఒక్క సీన్‌తోనే కన్ఫ్యూజ్ అయితే ఎలా ముందుంది అసలు సినిమా అంటూ ఓ సందర్భంలో అల్లరి నరేష్ ఇందులో ఓ డైలాగ్ చెబుతాడు అతడు చెప్పినట్లుగానే సినిమా ప్రారంభం నుంచి తికమకగా సాగి ప్రేక్షకుల్ని గందరగోళానికి గురిచేస్తుంది ఓ మరాఠీ చిత్రానికి రీమేక్‌గా తెరకెక్కిన ఈ సినిమాతో చాలా రోజుల తర్వాత హీరోగా కనిపించారు మోహన్‌బాబు ఇద్దరు భార్యల మధ్య నలిగిపోయే భర్తగా, తన కూతురు జీవితాన్ని కాపాడటం కోసం తాపత్రయ పడే తండ్రిగా చాలా సెటిల్డ్‌గా నటించారు అయితే కథలో బలం లేకపోవడంతో ఆయన పాత్ర తెరపై పేలవంగా సాగుతుంది సినిమాను ముందుకు నడిపించడానికి మోహన్‌బాబు తను చేయాల్సిందంతా చేశాడు చాలా కాలం తర్వాత డ్యాన్సులు చేశాడు కామెడీని పండించాడు తనదైన డైలాగ్ డెలివరీతో ఆకట్టుకునే ప్రయత్నం చేశాడు అయితే అవన్నీ వృథాగానే మిగిలిపోయాయి ఆయన ఇమేజ్‌కు, హీరోయిజానికి సరిపోయే కథ కాకపోవడంతో మోహన్‌బాబు పాత్ర సరిగా ఎలివేట్ కాలేదు ఈ తరహా కథాంశాలతో తెలుగు చాలా సినిమాలు వచ్చాయి 1970, 80ల నాటి కథ కోసం మరాఠీ రీమేక్‌పై ఆధారపడటం, మోహన్‌బాబు లాంటి సినీయర్ నటుడికి నచ్చడం ఒకింత ఆశ్చర్యకరమైన విషయమే ప్రాసలతో సాగే ఆయన డైలాగ్స్ కథ, కథనాలకు సంబంధం లేకుండా వస్తూ ప్రేక్షకులను అసహానానికి గురిచేస్తాయి ఇంకా అల్లరి నరేష్ నటించిన యాభయవ చిత్రమిది రొటీన్ ఫార్ములాతో తెరకెక్కిన ఈ సినిమా వల్ల అతడికి పెద్దగా ఒరిగేదేమీలేదు ఇప్పటివరకు ఎన్నో సినిమాల్లో చేసిన పాత్ర కావడంతో ఈజీగా నటించాడు కామెడీ టైమింగ్‌తో, నటనతో ఆకట్టుకునేందుకు శతవిధాలా ప్రయత్నం చేశాడు కొత్తదనం లేకపోవడంతో ప్రేక్షకులకు అతడి నటన అనాసక్తిని కలిగిస్తుంది అల్లరి మొగుడు తర్వాత మోహన్‌బాబుతో సీనియర్ కథానాయికలు మీనా, రమ్యకృష్ణ కలిసి నటించిన చిత్రమిది వారి పాత్రలకు పెద్దగా ప్రాధాన్యత లేకపోవడంతో అనుభవజ్ఞులై ఉండి ఏం చేయాలో పాలుపోక, ఎలా చేయాలో అర్థం కాక ఎదోలా ముగించారు పూర్ణ, వరుణ్‌సందేశ్ గురించి సినిమాలో చెప్పుకోవడానికి ఏమీలేదు అప్పుడప్పుడు కనిపించడానికి తప్ప వారి పాత్రలతో ఎలాంటి ఉపయోగం లేకపోయింది ఇక ఈ సినిమా నవ్వుల భారాన్ని మొత్తం అలీ ఒక్కడే మోశాడు హీరోహీరోయిన్లతో సమానమైన పాత్రను పోషించిన అతడు తన నటనతో కొన్ని సన్నివేశాల్లో వినోదాన్ని పండించాడు            సినిమా విషయంలో తొలి ఫ్రేమ్‌లోనే దారి తప్పిన  దర్శకుడు శ్రీనివాస్‌రెడ్డి ఎటు వెళ్లాలో తెలియక తన ఇష్టం వచ్చినట్లుగా నడిపించాడు రెండు నిమిషాలున్న పాయింట్‌ను రెండు గంటల నడిపించే ప్రయత్నంలో క్లారిటీ లేకపోవడంతో తాను కన్యూజ్ అయ్యి ప్రేక్షకుల్ని గందరగోళానికి గురిచేశాడు సినిమాకు, దర్శకుడిగా తన పాత్రకు రెండింటికి న్యాయం చేయలేకపోయారు ఆసక్తికరమైన కథనంతో సినిమాను నడిపించే ప్రయత్నంలో పూర్తిగా విఫలమైయ్యారు కామెడీ, ఎమోషన్‌ను పడించే అవకాశం ఉండి కూడా వాటిపై దృష్టిపెట్టకుండా అనవసరపు సన్నివేశాలతో సినిమాను నింపాడు శ్రీధర్ సీపాన డైలాగ్‌లు కంటికింద నలుసుల్లా ప్రతి క్షణం ప్రేక్షకులపై దాడి చేస్తూనే ఉంటాయి అర్థం పర్థంలేని ప్రాసలతో విసిగిస్తుంటాయి హృద‌యానికి హ‌త్తుకునే సంభాష‌ణ ఒక్క‌టి సినిమా లేదు పేరుకు ముగ్గురు మ్యూజిక్ డైరెక్టర్‌లు అయిన వారి బాణీలు మాత్రం ఆ స్థాయిలో లేవు పలు హిట్ గీతాల ట్యూన్స్‌తో కోటి అందించిన నేపథ్య సంగీతం సన్నివేశానికి సంబంధం లేకుండా ఉంటుంది            సినిమాటోగ్రఫీ, ఎడిటింగ్ విలువలు ఆశించిన స్థాయిలో లేవు సినిమాను చాలా తక్కువ బడ్జెట్‌తో తెరకెక్కించాలని చేసిన ప్రయత్నం సఫలీకృతం కాలేదు ప్రతి సీన్ నాసిరకంగా కనిపించింది చుట్టేసినట్లుగా ఏదోలా సినిమాను ముగించారు            ట్రేడ్‌టాక్            మోహన్‌బాబు శైలి నటనను, నరేష్ కామెడీని ఆశించి థియేటర్లలో అడుగుపెట్టే ప్రేక్షకులకు ఈ చిత్రం ఒకింత నిరూత్సాహాన్నే మిగిల్చుతుంది అవుట్‌డేటేడ్ స్టోరీలైన్‌తో రొటీన్ కథనం, అర్థపర్థంలేని సన్నివేశాలలతో గజిబిజిగా సాగిపోతుంది బీ, సీ వర్గాలు ఈ సినిమాను జీర్ణించుకోవడం కష్టమే తక్కువ బడ్జెట్‌తో తెరకెక్కించడం ఒక్కటే ఈ సినిమాకు ప్లస్ పాయింట్ ఓపెనింగ్స్‌పైనే సినిమా ఫలితం ఆధారపడి ఉంది             
__________________________
            శ్రీకాంత్ తనయుడు  రోషన్ క్యారెక్టర్ ఆర్టిస్ట్ గా రుద్రమదేవి సినిమాలో కనిపించాడు అయితే ఆ సినిమా తరువాత రోషన్ ను పూర్తి స్థాయి హీరోగా పరిచయం చేయడానికి అన్నపూర్ణ స్టూడియోస్సంస్థ ముందుకొచ్చింది అంతేకాదు ఈ సినిమాలో రోషన్ తో పాటు  నాగార్జున గారు ఓ ముఖ్యమైన            పాత్రలో కనిపించనున్నారు మరి ఈ చిత్రం ప్రేక్షకులను ఎంత వరకు ఆకట్టుకుందో సమీక్షలోకి వెళ్ళి తెలుసుకుందాం!              భూపతి నగరపు రాజుకి 99 ఎకరాల పొలం ఉంటుంది కానీ ఆ పొలానికి నీటిని పంపిణీ చేసే ఒక్క ఎకరం మాత్రం తన కంటే తక్కువ జాతికి చెందిన వీరు గాడు(ఎల్బిశ్రీరామ్ ) పేరు మీద ఉంటుంది వీరు గాడు తనకు ఎదురుతిరిగి సమాధానం చెప్పడం నచ్చని రాజు అతడ్ని చంపిస్తాడు కానీ ఆ పొలాన్ని మాత్రం సొంతం చేసుకోలేకపోతాడు రాజు గారి కొడుకు భూపతి రాజు(ఆదిత్య మీనన్) ఆ ఒక్క ఎకరాన్ని ఎలా అయినా దక్కించుకోవాలని ప్రయత్నిస్తుంటాడు వీరు కొడుకు డేవిడ్(సూర్య), అతడి భార్య మీరా(అనితా చౌదరి) ఆ పొలంలోనే పని చేసుకుంటూ కొడుకు సామ్యూల్(రోషన్)ను చదివిస్తుంటారు సామ్యూల్ చాలా తెలివైన కుర్రాడు చదువులో ఎప్పుడు నెంబర్ వన్ గా ఉండే అతడు భూపతి రాజు గారాల పట్టి శాంతి(శ్రియా శర్మా) అనే అమ్మాయిని ప్రేమిస్తాడు వీరి ప్రేమ విషయం భూపతి రాజుకి తెలిసి సామ్యూల్ ను కొట్టిస్తాడు కొడుకు ప్రాణంగా ప్రేమిస్తున్న అమ్మాయిని తనకు సొంతం చేయాలని డేవిడ్ ఉన్న పొలాన్ని భూపతి రాజుకి రాసిస్తాడు కానీ భూపతిరాజు, డేవిడ్ ను మోసం చేసి పరోక్షంగా సామ్యూల్ తో ఛాలెంజ్ చేస్తాడు భూపతి రాజు చేసిన ఛాలెంజ్ ఏంటి ఆ ఛాలెంజ్ లో సామ్యూల్ గెలిచాడా సినిమాలో నాగార్జున పాత్ర ఎలా ఉండబోతోంది అనే అంశాలు తెలుసుకోవాలంటే సినిమా చూడాల్సిందే!       విశ్లేషణ  పెద్దింటి అమ్మాయిని, పేదింటి తక్కువ జాతికి చెందిన అబ్బాయి ప్రేమించడం ఆ అమ్మాయి ప్రేమ కోసం ఎవరినైనా ఎదిరించడం వంటి అంశాలతో ఇది వరకే చాలా సినిమాలు వచ్చాయి కానీ ఈ సినిమాలో హీరో, విలన్స్ తో ఫైట్ చేయకుండా తన టాలెంట్ ఏంటో అందరికీ తెలిసేలా చేయాలనుకుంటాడు దీనికి మీలో ఎవరు కోటీశ్వరుడు ప్రోగ్రాం కరెక్ట్ అని భావించి నాగార్జునను కలిసి ప్రోగ్రాం ద్వారా తన ప్రతిభను ప్రపంచానికి చాటాలనుకుంటాడు కానీ ఈ సినిమా చూసే కామన్ ఆడియన్ మీలో ఎవరు కోటీశ్వరుడు సినిమా చూడడానికి థియేటర్ వరకు వెళ్ళడం ఎందుకు అని భావించడం ఖాయం సినిమా మొదటి భాగంలో సామ్యూల్-శాంతిల ప్రేమ సన్నివేశాలు, ఓ రెండు పాటలతో కానిచ్చేశారు రెండో భాగంలో అయినా కథ మొదలవుతుందా అనుకుంటే పొరపాటే అవుతుంది అసలు సరైన పాయింట్ లేకుండా సాధారణ రొటీన్ సన్నివేశాలతో సినిమా చేసేశారు టీనేజ్ లవ్ స్టోరీ అంటే ఎంతో క్యూట్ గా ప్రెజంట్ చేయొచ్చు అంతేకాదు ఆ సమయంలో పిల్లల ఆలోచనలు ఎలా ఉంటాయనేదాన్ని ఓ సందేసాత్మకంగా కూడా ప్రేక్షకులకు మంచి ప్రొడక్ట్ అందించవచ్చు అలా కాకుండా నాగార్జున ఉంటే సినిమా ఆడేస్తుందని భావించి సుమారు సెకండ్ హాఫ్ మొత్తం ఆయన్ని, అన్నపూర్ణ స్టూడియోస్ ను చూపించారు కంటెంట్ లేకపోతే ఎంత పెద్ద స్టార్స్ ఉన్న సినిమా ఆడదు ఈ విషయాన్ని డైరెక్టర్ గ్రహించలేదేమో టెక్నికల్ గా రోషన్ సాలూరి సంగీతం ఆకట్టుకుంది ఫోటోగ్రఫి కూడా అందంగా ఉంది రోషన్ కు హీరోగా మొదటి సినిమా అయినా చక్కగా నటించాడు అయితే నటనలో ఆయన మరింత పరిణితి చెందాల్సివుంది శ్రియాశర్మ గ్లామర్ షోకే పరిమితమయింది మిగిలిన క్యారెక్టర్ ఆర్టిస్ట్స్ అందరూ వారి పాత్రల పరిధుల్లో చక్కగా నటించారు అన్ని వర్గాల ప్రేక్షకులకు సినిమా నచ్చుతుందని చెప్పడం కష్టమే టీనేజ్ లో ఉండే పిల్లలను కూడా ఈ సినిమా పెద్దగా ఆకట్టుకోదు
__________________________
           రిలీజ్‌కి సమయం దగ్గరపడుతున్న తరుణంలో ఒకింత ప్రమోషన్స్‌కి సైతం దూరంగా మరెంతో కాన్ఫిడెన్స్‌తో థియేటర్స్‌లోకి వచ్చిన సినిమా ఒక్క అమ్మాయి తప్ప గతంలో ఎన్నో సినిమాలకి కథా రచయితగా పనిచేసిన  రాజసింహ తాటినాడ అనే రచయిత ఈ సినిమాతో దర్శకుడిగా పరిచయం అవుతున్నాడు  సందీప్ కిషన్, నిత్యా మీనన్ జంటగా తెరకెక్కిన ఈ సినిమా యూనిట్ మెంబర్స్ ఎక్స్‌పెక్టేషన్స్‌ని అందుకుందా  ఆడియెన్స్‌కి అనుకున్న విధంగా కనెక్ట్ అయిందా లేదో ఈ రివ్యూలో చూద్దాం              ఫుల్‌స్టాప్ లేకుండా ఒక్క ముక్కలో చెప్పాలంటే తెలుగు సినిమాల్లోని అందరు హీరోలకి వుండే రొటీన్ క్యారెక్టర్స్ గల క్రిష్ణ (సందీప్ కిషన్) అనే ఓ యువకుడు, అతడికి అనుకోకుండా పరిచయమైన నిత్యా (నిత్యా మీనన్) అనే ఓ యువతికి మధ్య హైటెక్ సిటీ ఫ్లైఓవర్ బ్రిడ్జిపై నడిచిన ఓ లవ్ స్టోరీ హైదరాబాద్ చర్లపల్లి జైలులో వున్న అస్లాం అనే పాకిస్థాన్ తీవ్రవాదిని విడిపించడంకోసం హైదరాబాద్ వచ్చిన మరో తీవ్రవాది అన్వర్ (రవి కిషన్) అందుకోసం భారీగా ట్రాఫిక్ జామ్‌తో బ్లాక్ అయిన ఫ్లైఓవర్‌ని బ్లాస్ట్ చేయాలని కుట్ర పన్నడం ఆ కుట్రని క్రిష్ణ, నిత్య ఎలా భగ్నం చేశారనేది మాత్రమే ఈ సినిమా కథాంశం విశ్లేషణ  సక్సెస్‌ఫుల్ చిత్రాలకి రచయితగా పనిచేసిన రాజసింహ తాటినాడకి దర్శకుడిగా మొదటి సినిమా ఇది కథ కొత్తది కాకపోయినా కాన్సెప్ట్ కాస్త కొత్తగా డిజైన్ చేసుకున్నాడులే అని అనుకునేలోగానే కథని ఎగ్జిక్యూట్ చేయడంలో తప్పటడుగులేశాడు రాజసింహ హిట్ చిత్రాలకి కథా రచయితగా పనిచేసిన అనుభవం వుంది కనుక తానే దర్శకుడిగా తెరకెక్కిస్తున్న సినిమాకి ఇంకెంత మంచి కథని ఎంచుకున్నాడో అనేదే సాధారణంగా ఏ సగటు ప్రేక్షకుడికైనా కలిగే ఫీలింగ్ కానీ ఈ సినిమా చూశాకా అనిపించింది దర్శకుడు చాలా తాపత్రయపడ్డాడు కానీ అంతకుమించి తనకి తెలియకుండానే తడబడ్డాడు అని గంటల తరబడి ఓ ఫ్లైఓవర్‌ని బ్లాక్ చేసి దానిపై ఓ లవ్ స్టోరీ నడిపించడం అనేది ఓ ప్రయోగమైతే ఆ ప్రయోగమే అతడి కొంపముంచిందేమోనని కూడా అనిపిస్తోంది అందుకు కారణం మధ్యలో మూసపోకడలో అల్లుకున్న మాస్, కమెర్షియల్ ఎలిమెంట్సే! టైటిల్‌కి, కథకి కనెక్ట్ అవడానికి ఆడియెన్స్ చాలానే కష్టపడ్డారు చివర్లో కొంచెం కనెక్ట్ అయినట్టే అనిపించినా అక్కడ కూడా స్క్రీన్ ప్లే మిస్ ఫైర్ అయింది సందీప్ కిషన్ యాక్టింగ్ ఓకే నిత్యామీనన్‌కి తగిన పాత్ర కాదేమో అని అనుకోలేం కానీ ఈ పాత్ర కోసమే అయితే నిత్యా మీనన్ అవసరం లేదు మిగతా సాంకేతిక విభాగం అంతా ఓకే మిక్కీ జే మేయర్ మిస్ ఫైర్ అయ్యాడు కొన్ని విసిగించే సన్నివేశాలు మరికొన్ని రెగ్యులర్ ఫార్మాట్ దృశ్యాలు తప్పించి ఒక్క అమ్మాయి తప్ప మూవీ అలా ముగించారనిపించింది      
__________________________
            రాఘవేంద్ర రావు వద్ద డైరెక్షన్ డిపార్ట్‌మెంట్‌లో పనిచేయడం, మా టీవీ ఛానెల్లో ప్రసారమైన యువ సీరియల్‌ని కొంతకాలంపాటు డైరెక్ట్ చేసిన అనుభవంతో డైరెక్టర్ చునియా తెరకెక్కించిన చిత్రం  పడేసావె అయాన్ క్రియేషన్స్ బ్యానర్‌పై  కార్తిక్ రాజు,  నిత్యా శెట్టి, జహీదా శామ్‌లు ప్రధాన పాత్రల్లో తెరకెక్కిన ఈ సినిమాకి నాగ్ అందించిన ప్రోత్సాహం మార్కెట్‌లో మంచి ప్రచారాన్ని కల్పించింది ట్రైయాంగిల్ లవ్ స్టోరీ నేపథ్యంలో రూపొందిన పడేసావే మూవీ ఆడియెన్స్‌ని పడేసిందో లేదో తెలియాలంటే రివ్యూలోకి వెళ్లాల్సిందే             కథ  చిన్నప్పటి నుంచే సరిగ్గా చదువుకోకుండా, పరీక్షలతో కాలం నెట్టుకొస్తూ జంక్ ఆర్టిస్టుగా నిలదొక్కుకోవాలనుకునే కార్తిక్( కార్తిక్ రాజు)ని అతడి చిన్ననాటి గాళ్ ఫ్రెండ్ నిహారిక(నిత్యా శెట్టి) ప్రేమిస్తుంది కార్తిక్ తనకి తెలీకుండానే, తన ప్రమేయం లేకుండానే చేసిన కొన్ని పనులు ఆమె అతడిని ప్రేమించేలా చేస్తాయి ఇలా రోజులు గడుస్తుండగానే నిహారిక స్నేహితురాలు స్వాతి(శామ్) సీన్‌లోకి ఎంటరవుతుంది తన స్నేహితురాలు అంటూ నిహారిక పరిచయం చేసిన స్వాతిని చూడగానే కార్తిక్ ఆమె ప్రేమలో పడిపోతాడు కానీ అప్పటికే స్వాతికి తన తండ్రి సెట్ చేసిన సంబంధం రాహుల్‌తో ఎంగేజ్‌మెంట్ అయిపోతుంది మరోవైపు నిహారిక కోరిక మేరకి కార్తిక్‌ని ఏమీ అడగకుండానే అతడితో ఆమె పెళ్లి ఫిక్స్ చేస్తారు ఆ రెండు ఇండ్ల పెద్దలు మరి స్వాతిని దక్కించుకోవడానికి కార్తిక్ ఏం చేశాడు  చివరకి స్వాతి కార్తిక్‌కి దక్కుతుందా లేక నిహారికనే పెళ్లి చేసుకుంటాడా  ఇంతకీ స్వాతి ఎవరిని ప్రేమిస్తుంది  కార్తిక్ తనని కాకుండా స్వాతిని లవ్ చేస్తున్నాడని తెలుసుకున్న నిహారిక ఆ తర్వాత ఏం నిర్ణయం తీసుకుంటుంది  ఈ ట్రైయాంగిల్ లవ్ స్టోరీలో ఎవరు, ఏవరి ప్రేమని గెలుస్తారు అనేదే పడేసావే సినిమా మిగతా కథనం               విశ్లేషణ  హీరో, హీరోయిన్లుగా నటించిన ముగ్గురు నటీనటులకి లీడ్ రోల్స్ పోషించడం ఇదే మొదటిసారి అని సినిమాలో చాలా సన్నివేశాలు చూస్తే అర్థమైపోతుంది నిత్యా శెట్టికి హీరోయిన్‌గా ఇదే మొదటి సినిమా అయినప్పటికీ చైల్డ్ ఆర్టిస్టుగా ఆమె 20 సినిమాల వరకి చేసింది చైల్డ్ ఆర్టిస్టుగానే అవార్డులు అందుకున్న నటి నిత్యాశెట్టి ఇక శామ్ పాత్ర విషయానికొస్తే, సింపుల్ కాస్ట్యూమ్సే అయినా గ్లామరస్‌గానే కనిపించింది ఈ సినిమాతో మళ్లీ రీ ఎంట్రీ ఇచ్చిన పాత హీరోయిన్ రాశి మూవీలోనూ నిజంగానే సూపర్ ఫాలోయింగ్ వున్న హీరోయిన్ పాత్ర పోషించింది కానీ ఆమెకంత ఫాలోయింగ్ వున్నట్టుగా మాత్రం ఏం కనిపించలేదు ట్రైయాంగిల్ లవ్ స్టోరీ కాన్సెప్ట్ కొత్తదేమీ కాకపోయినా కనీసం ఎగ్జిక్యూషన్ అయినా కొత్తగా వుంటే బాగుండుననిపించింది టైటిల్స్ పడిన కాసేపట్లోనే ప్రేక్షకుడి సహనానికి పరీక్ష పెట్టిందీ సినిమా సీటులో అసహనంగా కూర్చున్న ఆడియెన్స్‌ని ఎంటర్‌టైన్ చేసేంత కామెడీ అయినా లేకపోవడం మరో మైనస్ పాయింట్ డిస్పరాడోగా అలీ ఇచ్చిన ఎంట్రీ, లవ్ గురుగా కనిపించిన కృష్ణుడు, హీరో లవ్ స్టోరీ సక్సెస్ అవడం కోసం లేడీ గెటప్ వేసిన హీరో ఫ్రెండ్ విశ్వ ఇలా ఏ ఒక్కరి ప్రయత్నాలూ నవ్వు తెప్పించలేకపోయాయి అనూప్ రూబెన్స్ మ్యూజిక్ సైతం సినిమాని గట్టెక్కించలేకపోయిందనే అభిప్రాయం వ్యక్తమవుతోంది నిర్మాణం పరంగా ప్రొడక్షన్ వ్యాల్యూస్ పర్లేదనిపించినా సినిమా మాత్రం ఆడియెన్స్‌ని ఎంటర్‌టైన్ చేయలేకపోయిందనే టాక్ వినిపించింది       
__________________________
            రాంగోపాల్ వర్మ దర్శకత్వంలో యాక్షన్ థ్రిల్లర్ జానర్‌లో తెరకెక్కిన మరో మూవీ ఎటాక్ సీకే ఎంటర్‌టైన్‌మెంట్స్ సమర్పణలో శ్రీ శుభశ్వేత ఫిలింస్ బ్యానర్‌పై శ్వేతలానా, వరుణ్, తేజ, సీవీ రావు సంయుక్తంగా ఈ సినిమాని నిర్మించారు  మంచు మనోజ్, జగపతి బాబు,  ప్రకాశ్ రాజ్, వడ్డే నవీన్,  సురభి,  పూనమ్ కౌర్ ప్రధాన పాత్రలు పోషించిన ఈ సినిమా గతేడాదే రిలీజ్ కావాల్సి వున్నప్పటికీ అనేక కారణాల వల్ల అది ఆలస్యమవుతూ వచ్చింది చివరకు ఏప్రిల్ 1న థియేటర్స్‌లోకి వచ్చిన ఈ సినిమా కథాకమామిషు ఏంటి  అసలు ఎటాక్ ఎవరిపై జరిగింది అనేది తెలుసుకోవాలంటే ఈ రివ్యూలోకి వెళ్లాల్సిందే       కథ -      ఒకప్పుడు రౌడీగా వున్న గురురాజ్ సింగ్(ప్రకాశ్ రాజ్) మంచి మనిషిగా మారి కాంట్రాక్ట్ వ్యాపారాలు చేసుకుంటూ, రాజకీయాల్లోకి వచ్చేందుకు ప్రయత్నిస్తున్న సమయంలోనే దారుణహత్యకి గురవుతాడు తన తండ్రిని చంపిన హంతకులు ఎవరో తెలుసుకుని వారిపై పగ తీర్చుకోవాలని గట్టిగా ప్రయత్నిస్తున్న క్రమంలోనే గురురాజ్ సింగ్ పెద్ద కొడుకైన ఖాళీ(జగపతి బాబు) కూడా దుండగుల చేతిలో అత్యంత కిరాతకంగా హత్య చేయబడతాడు దీంతో నాన్నని, అన్నయ్యని హత్య చేసినోళ్లని మట్టుపెట్టేపనిలో చిన్న కొడుకైన రాధాక్రిష్ణ(మంచు మనోజ్) ఎటువంటి సవాళ్లని ఎదుర్కొన్నాడు  తనవాళ్లని చంపినోళ్ల ఆచూకీ ఎలా తెలుసుకుంటాడు  ఏ విధంగా తన ప్రతీకారం తీర్చుకుంటాడనేదే మిగతా స్టోరీ       విశ్లేషణ       ఆర్జీవీ రెగ్యులర్ సినిమాల్లో ఇదీ ఒకటి అంతకుమించిన ప్రత్యేకతలేవీ ఈ సినిమాలో మచ్చుకైన కనిపించలేదు ఎప్పుడూ ఏదో ఓ ఉపోద్ఘాతంతో సినిమాని మొదలుపెట్టే వర్మ ఈసారి మంచి, చెడు అనే కాన్సెప్ట్‌ని తీసుకుని ఈ కథ అల్లుకున్నాడు మనకి ద్రోహం చేసినోడిపై ప్రతీకారం తీర్చుకోవడంలో చెడు లేదు, తప్పు అంతకన్నా లేదు ఒకవేళ అలాకాకుండా శత్రువుని వదిలేస్తే అదే పెద్ద చేతకానితనం ఎందుకంటే కోపం ఇవాళ వుంటుండొచ్చు, రేపు తగ్గుతుండొచ్చు లేదంటే మొత్తానికే పోతుండొచ్చు కానీ నిజమైన శత్రుత్వం ఎప్పటికీ పోదు అనే లైన్ చుట్టూ ఈ కథని అల్లుకున్నాడు వర్మ ఇక కథ గురించి ప్రత్యేకించి చెప్పుకోవడానికి ఏమీలేదు అడుగడుగునా ఓ హత్య, ఆ హత్య వెనుక రెగ్యులర్‌గా వుంటే ఓ ద్రోహం, ప్రతీకారం లాంటి రివేంజ్ డ్రామా తప్ప హత్య సీన్లని తెరకెక్కించడంలో ఆర్జీవి స్టైలే వేరు అని రక్తచరిత్రతోనే ప్రూవ్ చేసుకున్న వర్మ ఈ ఎటాక్తో మరోసారి ఆ అభిప్రాయాన్ని గుర్తుకుతెచ్చాడు ఈ రివేంజ్ డ్రామాలో మంచు మనోజ్ పాత్ర సైతం కాస్త స్లోగానే ట్రావెల్ చేసింది అయినా ఇంకొన్ని సన్నివేశాల్లో పర్లేదనిపించుకున్నాడు ఫిలింమేకింగ్‌లో ఎక్స్‌పర్ట్ అయిన వర్మ ఫ్యాక్టరీ నుంచి వచ్చిన మరో బోరింగ్ మూవీలా అనిపించింది రెగ్యులర్ బోరింగ్ కాన్సెప్ట్, స్టోరీ నెరేషన్‌లో పస లేకపోవడం, చివరకి జరగబోయే హత్యల్ని కూడా ఆడియెన్స్ ముందే ఊహించేవిగా వుండటం చూస్తోంటే, ఈ ఎటాక్ ఎవరిపై, ఎలా జరిగిందో ఇట్టే అర్థమవుతుంది సాధారణంగానే ఫిలిం మేకింగ్ అంటే ఏంటో తెలిసిన వ్యక్తి కనుక టెక్నీషియన్స్ నుంచి పని రాబట్టుకోవడంలో కొన్ని సందర్భాల్లో సక్సెస్ అయినట్టుగా అనిపించినప్పటికీ అవేవీ మొత్తంగా సినిమాపై అంతగా ప్రభావం చూపించినట్టు అనిపించలేదు హీరోయిన్ సురభి పాత్ర అన్ని సినిమాల్లో హీరోయిన్ లాంటిదే విలన్‌కి జంటగా నటించిన పూనమ్ కౌర్ నెగటివ్ యాంగిల్లో తన టాలెంట్ చూపించింది ఏమీ తెలియని ఓ అమాయక చక్రవర్తి పాత్రలో చాలా గ్యాప్ తర్వాత వడ్డే నవీన్ మళ్లీ స్క్రీన్‌పై కనపడ్డాడు
__________________________
           మాస్ ప్రేక్షకుల నాడిని తెలుసుకుని, వారి అభిరుచులకు అనుగుణంగా సినిమాలు చేయడం కత్తిమీద సాములాంటిది కథను మలచడంలో ఏ మాత్రం తేడా వచ్చినా దర్శకుడి కెరీర్ ఇబ్బందుల్లో పడటం ఖాయం అయితే దర్శకుడిగా తొలినాళ్లలోనే మాస్ ప్రేక్షకుల పల్స్‌ పట్టిన సంపత్‌ నంది మాత్రం రచ్చ సినిమాతోనే సక్సెస్‌ను అందుకున్నాడు రచ్చ తర్వాత మూడేళ్ల గ్యాప్ తీసుకున్న సంపత్ తాజాగా బెంగాల్ టైగర్‌తో మరోసారి ప్రేక్షకుల ముందుకొచ్చాడు మాస్ హీరో రవితేజ, సంపత్‌ నంది కలయికలో తొలిసారి రూపొందిన ఈ చిత్రంలో  తమన్నా, రాశీఖన్నా హీరోయిన్లుగా నటించారు  రవితేజ నమ్మకాన్ని సంపత్‌నంది ఏ మేర‌కు నిల‌బెట్టాడు అతడి కెరీర్‌కు ఈ సినిమా ఎంత వరకు ఉపయోగపడింది రవితేజకు ఈ సినిమాతో మరో హిట్ లభించిందా అన్నది తెలియాలంటే రివ్యూలోకి వెళ్లాల్సిందే        కథ       గూగుల్‌లో తనకంటూ కొన్ని పేజీలు ఉండాలని, సెలబ్రిటీగా గుర్తింపు తెచ్చుకోవాలనేది ఆకాష్ నారాయణ్(రవితేజ) కల అందుకోసం ఎవరినైనా ఎదిరించడానికి సిద్ధపడే మనస్తత్వం అతడిది పేపర్స్‌లో, టీవీల్లో కనబడాలనే ఉద్ధేశ్యంతో మంత్రి సాంబు(షాయాజీషిండే)ను ఓ మీటింగ్‌లో కొడతాడు అతడి ధైర్యానికి మెచ్చిన సాంబు ఆకాష్‌ను తన వద్ద పనిలో పెట్టుకుంటాడు అతడికి నమ్మినబంటుగా మారి హోమ్ మినిస్టర్ నాగప్ప(రావు రమేష్)కు దగ్గరవుతాడు ఆకాష్ ఓ ప్రమాదం నుంచి అతడి కూతురు శ్రద్ధ(రాశీఖన్నా)ను కాపాడి ఆమె మనసును గెలుస్తాడు అతడి తెలివితేటలు, తెగువ నచ్చడంతో నాగప్ప తన కూతురు శ్రద్ధను ఆకాష్‌కు ఇచ్చి పెళ్లి చేయాలనుకుంటున్నట్లు ఓ వేడుకలో ముఖ్యమంత్రి ఆశోక్ గజపతి( బొమన్ ఇరానీ) ముందు ప్రకటిస్తాడు కానీ తనకు ఈ పెళ్లి చేసుకోవడం ఇష్టం లేదని, సీఎం కూతురు మీరా(తమన్నా)ను తాను ప్రేమిస్తున్నానని అందరి ముందు ప్రకటిస్తాడు ఆకాష్ ఆకాష్ ప్రేమకు సీఎం ఆమోదం తెలిపాడా మీరాతో అతడు ప్రేమలో ఉన్నది నిజమేనా అసలు ఆకాష్ ఎవరు ఆత్రేయపురం అనే చిన్న పల్లెటూరిలో తన కుటుంబంతో సరదాగా జీవితాన్ని గడుపుతున్న అతడు ఏ లక్ష్యం కోసం హైదరాబాద్‌లో అడుగుపెట్టాడు ఆకాష్ నాన్న జయనారాయణ్, సీఎం అశోక్ గజపతి మధ్య ఉన్న సంబంధమేమిటి అన్నదే మిగితా కథ        విశ్లేషణ       కమర్షియల్ హంగులకు మాస్ అంశాలను మేళవించి దర్శకుడు సంపత్‌ నంది సిద్ధం చేసుకున్న కథకు రవితేజ వందశాతం న్యాయం చేశాడు పేరు కోసం ఎలాంటి సాహసానికైనా సిద్ధపడే యువకుడిగా, తన తెలివితేటలతో ఎదుటివారిని బురిడీ కొట్టించే మనస్తత్వమున్న వ్యక్తిగా, కుటుంబం కోసం, తండ్రి కోసం పోరాడే తనయుడిగా భిన్న పార్శాలున్న పాత్రలో అతడి నటన ఆద్యంతం అలరిస్తుంది తనకు అలవాటైన మాస్ పాత్రలో రవితేజ పూర్తిగా ఒదిగిపోయాడు అతడి డైలాగ్ డెలివరీ, ఆహార్యం కథానుగుణంగా చక్కగా సరిపోయాయి రవితేజపై చిత్రీకరించిన యాక్షన్ సీక్వెన్స్ బాగా వచ్చాయి స్లిమ్ పర్సనాలిటీలో అతడి లుక్ కొత్తగా ఉంది గత చిత్రాలతో పోలిస్తే తమన్నా ఇందులో చాలా గ్లామరస్‌గా కనిపించింది పాటల్లో, సన్నివేశాల్లో తన అందంతో కనువిందు చేసింది రచ్చ సినిమా పాటల్లో తమన్నా అందాలను హైలైట్ చేసిన సంపత్‌ నంది ఈ సినిమాలోను అదే పంథాను అనుసరించాడు తమన్నా పాత్రను గ్లామర్ కోణంలో తీర్చిదిద్దాడు రాశీఖన్నా బికినీలో ఆకట్టుకుంది తమన్నాతో పోటీపడి అందాల ప్రదర్శన చేసింది ఇద్దరు హీరోయిన్స్ తమ పాత్రల పరిధి మేరకు చక్కటి నటనను ప్రదర్శించారు దర్శకుడు తమపై పెట్టుకున్న నమ్మకాన్ని నిలబెట్టారు రవితేజ తర్వాత 30 ఇయర్స్ పృథ్వీ ఈ సినిమాకు ప్రధాన ఆకర్షణగా నిలిచాడు ఫ్యూచర్ స్టార్ సిద్ధప్పగా అతడి మ్యానరిజమ్, నటన వినోదాన్ని పండించాయి తన పంచ్ డైలాగ్‌లతో ఫస్ట్‌హాఫ్‌కు హీరోగా నిలిచాడు పోసాని సెలబ్రిటీ శాస్త్రిగా పుల్‌లెంగ్త్ రోల్‌లో కనిపించారు అతడిపై తెరకెక్కించిన కామెడీ బాగానే వర్కవుట్ అయింది అత్తారింటికి దారేదీలో సహాయనటుడిగా కనిపించిన బాలీవుడ్ నటుడు బొమన్ ఇరానీ ఇందులో ప్రతినాయకుడిగా నటించారు తెరపై అతడి విలనీజం, పాత్రలో వైవిధ్యం రెండూ బాగున్నాయి హర్షవర్ధన్ రాణే, షకలక శంకర్, రామ్, సమీర్, నాగినీడు, ప్రగతి, అక్ష దేశ్‌పాండే, బ్రహ్మానందం తమ పాత్రల్లో ఇమిడిపోయారు             కమర్షియల్ చిత్రాల దర్శకుడిగా బెంగాల్ టైగర్‌తో మరోసారి తన ప్రతిభను నిరూపించుకున్నాడు సంపత్‌నంది గత చిత్రాలకు మించి దర్శకుడిగా చక్కటి పరిణితి కనబరిచాడు ఆరంభ సన్నివేశాలతోనే సినిమా ఫుల్ మాస్ అని చెప్పిన ఆయన అద్యంతం తనదైన శైలిలో నడిపించాడు ఇంట్రడక్షన్ సీన్స్, క్లెమాక్స్ ఎపిసోడ్‌తో పాటు యాక్షన్ సన్నివేశాల్ని తెరకెక్కించిన విధానం, కథలోని మలుపుల్ని రీవిల్ చేస్తూ వచ్చిన తీరు, కథనంలో వేగం దర్శకుడిగా అతడి సత్తాను చాటాయి కథ పాతదే అయినా దానిని కొత్త పంథాలో నడిపించే ప్రయత్నం చేసి పూర్తిగా సక్సెస్ అయ్యాడు థియేటర్‌లో ప్రేక్షకులు కథలో లీనమై ప్రయాణం చేసేలా ప్రతి సన్నివేశాన్ని అద్భుతంగా నడిపించాడు అనవసరపు సన్నివేశాలు, సాగతీత ధోరణి సినిమాలో లేకుండా తను నమ్మిన దానిని పర్‌ఫెక్టుగా స్క్రీన్‌పై చూపించాడు సహజత్వానికి ప్రాసను మేళవిస్తూ సంపత్‌ నంది అందించిన సంభాషణలు కొత్తదనంతో ఉన్నాయి రచ్చతో పోలిస్తే ఈ సినిమాకు సంపత్‌ నంది దర్శకుడిగా చాలా మెరుగయ్యాడు మాస్ ప్రేక్షకులకు మరింతగా దగ్గరయ్యాడు మరో కమర్షియల్ హిట్ తన ఖాతాలో వేసుకున్నాడు పనిలో పనిగా మెగా ఫ్యామిలీ, పవన్‌ కల్యాణ్ పట్ల ఉన్న ప్రేమను చాలా సన్నివేశాల్లో చాటే ప్రయత్నం చేశాడు హైదరాబాద్ అందాలను కెమెరామెన్ సౌందర రాజన్ సినిమాలో వినూత్నంగా చూపించాడు తెలుగు నెటీవిటీకి ప్రాధాన్యతనిస్తూ సినిమాను మలిచారు అతడి సినిమాటోగ్రఫీ వర్క్ సినిమాకు కొత్త అందాన్ని తెచ్చిపెట్టింది పాటలను చిత్రీకరించిన తీరు ఆకట్టుకుంది భీమ్స్ సిసిరిలియో చక్కటి మ్యూజిక్ కంపోజ్ చేశాడు చూపులతో దీపాల, టైటిల్‌సాంగ్‌తో పాటు  సంపత్ నంది రాసిన ఆసియా ఖండంలో పాటలకు అందించిన స్వరాలు బాగున్నాయి నేపథ్య సంగీతం పర్వాలేదనిపించే స్థాయిలో ఉంది గౌతంరాజు ఎడిటింగ్ సినిమాను మరో లెవల్‌కు తీసుకెళ్లింది అతి అనేదానికి తావు లేకుండా సినిమాను నడిపించారు రాధామోహన్ కథకు తగినట్లుగా ఎక్కడా రాజీపడకుండా సినిమాకు ఖర్చు చేశారు పతి ఫ్రేమ్‌ను రిచ్‌గా తీర్చిదిద్దారు నిర్మాతగా తన అభిరుచికి తగినట్లుగా సినిమాను తెరకెక్కించారు      ట్రేడ్ టాక్      మాస్ ప్రేక్షకులకు కావాల్సిన యాక్షన్, రొమాన్స్, వినోదం నూటికి నూరుపాళ్లు ఈ సినిమాలో ఉన్నాయి ఫక్తు కమర్షియల్ విలువలతో దర్శకుడు సంపత్‌ నంది సినిమాను నడిపించాడు బెంగాల్ టైగర్‌కు ముందు రవితేజ చేసిన కొన్ని సినిమాలు సరైన ఫలితాల్ని ఇవ్వలేదు ఈ సినిమాతో ఆయన మళ్లీ ఫామ్‌లోకి వస్తారనడంలో ఎలాంటి సందేహం లేదు రవితేజ అభిమానులకు విందుభోజనంలా ఉంటుదీ చిత్రం దర్శకుడిగా సంపత్‌ నంది ఆకలిని పూర్తి స్థాయిలో సంతృప్తి పరించింది దీనికి పోటీగా పెద్ద సినిమాలేవి విడుదల కాకపోవడం ఈ సినిమాకు కలిసివచ్చింది మరో అగ్ర హీరో సినిమా వచ్చేవరకు బెంగాల్‌టైగర్‌కు భాక్సాఫీస్ వద్ద తిరుగులేదు              
__________________________
           సర్ధార్ గబ్బర్ సింగ్ పవర్ స్టార్  పవన్ కళ్యాణ్ ఫ్యాన్స్ ఎప్పటినుంచో ఎంతో ఆత్రుతగా ఎదురుచూస్తున్న సినిమా ఇది పవర్ ఫేమ్ బాబీ డైరెక్షన్‌లో పవన్ సొంత కథతో తెరకెక్కిన ఈ చిత్రాన్ని పవన్ కళ్యాణ్ క్రియేటివ్ వర్క్స్ బ్యానర్, ఎరోస్ ఇంటర్నేషనల్‌తో కలిసి శరత్ మరార్ నిర్మించారు పవన్, కాజల్ అగర్వాల్ జంటగా నటించిన ఈ చిత్రం ఇవాళే థియేటర్లలోకొచ్చింది మరి పవన్ ఫ్యాన్స్ ఎక్స్‌పెక్టేషన్స్‌కి తగిన విధంగా ఈ సినిమా వుందా లేదా అనే సంగతి తెలియాలంటే ఈ రివ్యూలోకి వెళ్లాల్సిందే              చిన్నప్పుడే తల్లిదండ్రులకి దూరమై అనాథగా మిగిలిన కుర్రోడు తనకి తానుగా పెట్టుకున్న పేరే ఈ గబ్బర్ సింగ్ గబ్బర్ సింగ్‌తోపాటే సాంబా(అలీ) చేరదీసిన తనికెళ్లభరణి ఓ పోలీస్ ఆఫీసర్ పెరిగి పెద్దయ్యాకా పోలీస్ ఆఫీసర్ అయిన గబ్బర్ సింగ్‌ని తన మిత్రుడి కోరిక మేరకు సీఐగా ప్రమోట్ చేసి ట్రాన్స్‌ఫర్‌పై రతన్‌పూర్‌కి పంపిస్తాడు రతన్‌పూర్ సంస్థానంలోని రాజులలో ఒకరైన రాజా బైరవ్ సింగ్(శరత్ కేల్కర్) అక్కడి గ్రామాలన్నింటినీ కబ్జా చేసి అక్కడి భూముల్లో ఖనిజాల్ని తవ్వుకుని అమ్మేసుకుంటుంటాడు రాజా బైరవ్ సింగ్ కృూరత్వం, అరాచకాల బారి నుంచి అక్కడి ప్రజల్ని రక్షించడానికి ఆ సంస్థానం రాజా వారి దళపతి(ముఖేష్ రిషి) గబ్బర్ సింగ్‌ని అక్కడికి రప్పిస్తాడు ఈ క్రమంలోనే ఆ సంస్థానం యువరాణి హర్షాలీ(కాజల్ అగర్వాల్)ని గబ్బర్ సింగ్ ఓ ప్రమాదం నుంచి రక్షిస్తాడు అలా మొదలైన వారి పరిచయం ప్రేమకి దారితీస్తుంది హర్షాలీ యువరాణి అని తెలియకుండానే ఆమెని ప్రేమిస్తాడు గబ్బర్ సింగ్ రతన్‌పూర్ సంస్థానంపైనే కాకుండా యువరాణి హర్షాలీపై కూడా కన్నేసిన బైరవ్ సింగ్ ఆమెని తన రెండో భార్యని చేసుకుంటానికి యత్నిస్తాడు మరి చివరకు రతన్‌పూర్‌కి బైరవ్ సింగ్ అరాచకాల నుంచి గబ్బర్ సింగ్ విముక్తి కలిగిస్తాడా  రాజ వంశీయుడు కానీ గబ్బర్ సింగ్ యువరాణిని గెలుచుకుంటాడా అనేదే మిగతా కథనం విశ్లేషణ      పవన్ కళ్యాణ్ ఫ్యాన్స్ ఆశించిన అన్ని ఎంటర్‌టైన్‌మెంట్ మసాలాలు ఈ సినిమాలో పుష్కలంగా దట్టించారు కాకపోతే ఈ మసాలాని దట్టించే క్రమంలోనే కొన్ని అనవసర సన్నివేశాలు జొప్పించారని స్పష్టంగా అర్థమవుతోంది కొన్ని యాక్షన్ సన్నివేశాలని పక్కనబెడితే ఎక్కువగా ఎగస్ట్రా సీన్లే కనిపించాయి కథ, కథనంలో కొత్తదనం ఏమీ లేదు కొన్ని సన్నివేశాల్లో పవన్ తేడాగా నటిస్తున్నట్టు కనిపించడం ఆయన మ్యానరిజంని బాగా దెబ్బతీసింది అలా పదేపదే రిపీట్ అయ్యే సన్నివేశాలు ఆడియెన్స్ సహనానికి పరీక్ష పెట్టాయి ఇక పవన్ సంగతిని కాసేపు పక్కనబెడితే, విలన్‌గా శరత్ కేల్కర్ పర్‌ఫార్మెన్స్ బాగున్నప్పటికీ విలనిజం ఎక్కడో వీకైనట్టే కనిపించింది గబ్బర్‌సింగ్‌కి సీక్వెల్ కాకపోయినా గబ్బర్‌సింగ్ మ్యానరిజం, పాత్రతీరుతెన్నులు ఈ సినిమాలోనూ కంటిన్యూ అయ్యాయి యువరాణి పాత్రలో కాజల్ అగర్వాల్ గ్లామర్‌కే పరిమితమైంది సంస్థానం దళపతిగా ముకేష్ రిషికి మంచి ప్రాధాన్యత వున్న పాత్రే లభించింది విలన్ భార్య గాయత్రిగా సంజన, విలన్ తండ్రిగా వీల్ చైర్‌కే పరిమితమైన పాత్రలో ప్రదీప్ రావత్, మధ్యలో కాసేపు వచ్చిపోయే బిజినెస్‌మేన్‌గా రావు రమేష్ వంటి వాళ్ల పాత్రలు ఓకే తౌబా తౌబా దాబా సాంగ్‌లో పవర్ స్టార్‌తో కలిసి స్టెప్పేసిన లక్ష్మీ రాయ్ మంచి ఎంటర్‌టైన్‌మెంట్‌నే అందించింది జబర్ధస్త్ గ్యాంగ్ సుడిగాలి సుధీర్, వేణు, షకలక శంకర్, సన్నీ సర్ధార్ గబ్బర్ సింగ్ టీమ్‌లో ప్రత్యక్షమైనప్పటికీ పవర్ స్టార్ సినిమా కావడంతో ఆ వాసనలేవీ ఇక్కడ రాకుండా జాగ్రత్త పడటంలో మేకర్స్ సక్సెస్ అయ్యారు గబ్బర్‌సింగ్లో అంత్యాక్షరి ఎపిసోడ్‌కి కొనసాగింపు అన్నట్టుగా ఇందులోనూ క్లైమాక్స్‌లో వచ్చిన డ్యాన్సింగ్ కాంటెస్ట్ తోపాటు బ్రహ్మానందం షూటింగ్ కామెడీ సీన్‌లు బోర్ కొట్టించాయి ఓవరాల్‌గా పవర్ స్టార్ ఫ్యాన్స్‌కి ఉగాది కానుకగా రిలీజైన సర్ధార్ గబ్బర్ సింగ్ సినిమా వారికి మంచి ఉగాది పచ్చడిలాంటిదే అయ్యుండవచ్చేమో! పవర్ స్టార్ అంతా తానై నడిపించిన ఈ వన్ మ్యాన్ షోలో ఫస్ట్ హాఫ్‌లో కాస్త తీపి వుంటే, సెకండాఫ్‌లో ముఖ్యంగా క్లైమాక్స్‌లో కాస్త చేదు వుందనిపించింది
__________________________
  టైటిల్   సరైనోడు   నటీనటులు   అల్లు అర్జున్,  రకుల్ ప్రీత్ సింగ్ , కేథరీన్, శ్రీకాంత్ , ఆది పినిశెట్టి  డైరెక్టర్  బోయపాటి శ్రీను  ప్రొడ్యూసర్  అల్లు అరవింద్  మ్యూజిక్  తమన్  విడుదల తేది  ఏప్రిల్ 22, 2016        స్టైలిష్ స్టార్ అల్లు అర్జున్ కథానాయకుడిగా, సక్సెస్ ఫుల్ డైరెక్టర్ బోయపాటి శ్రీను దర్శకత్వంలో ప్రతిష్టాత్మక గీతా ఆర్ట్స్ బ్యానర్లో రూపొందిన చిత్రం సరైనోడు ఈ సినిమాపై మొదటినుంచి భారీ అంచనాలు నెలకొన్నాయి బన్నీ ఎనర్జీ అల్లు అరవింద్ తీసుకునే జాగ్రత్తలతో సినిమా నల్లేరు మీద నడకలా సాగిపోతుందని అనుకున్నారు వచ్చిన సమస్యల్లా ఈ సినిమా మొదలైన దగ్గరనుంచి మనకు ఇది బాలకృష్ణ సినిమా కాదు కదా అని అనుమానం వస్తుంటుంది కృష్ణాష్టమి సినిమాను దిల్ రాజు తీసేముందు ఆ కథ బన్నీ కోసం రాసుకున్నారని ఆయనకు కుదరకపోవటంతో సునీల్ తో తీశారని చెప్పుకున్నారు అందుకు తగినట్లే ఆ సినిమా అంతా ఇది సునీల్ సినిమాలా లేదే అనిపించింది ఈ సినిమాలోనూ బన్నీ సినిమాలా లేదే అనిపిస్తూ ఉంటుంది సినిమా మొదటినుంచి చివరి వరకూ దర్శకుడు బోయపాటిని బాలకృష్ణ ఆవహించలేదు కదా అని మనకు అనుమానం వస్తూ ఉంటుంది సినిమా మొదలైంది నుంచి శుభం వరకు ఏకబిగిన నరుకుడేబాబోయ్ ఇంత వయలెన్సా అనిపిస్తుంది అందులో పాపం ఇద్దరు హీరోయిన్లు, వారి డ్యూయట్లు కూడా ఎటు కొట్టుకుపోయాయో కూడా తెలియదు బోయపాటి అంటేనే మాస్ అని తెలిసినా మరీ మాస్ అంటే పంట చేను నరికినట్లు నరకుతూ పోవటమేనా అనిపిస్తుంటుంది ఏ రాయలసీమ ఫ్యాక్షన్ కథో అయితే కథ డిమాండ్ చేసిందని సరిపెట్టుకుంటాం ఇది ఫ్యాక్షన్ నేపథ్యం కాకుండానే అదే బాటలో నడిచింది చెప్పుకోవాల్సిన విషయం ఒకటే అల్లు అర్జున్ నటన మెగా ఫ్యామిలీలో చిరంజీవికి నటనలో వారసుడు బన్నీనే అని అభిమానులు అంటుంటారు అది నిజమే అని అతను కూడా ఎప్పటికప్పుడు తన నటనలో పరిణితిని చూపిస్తూ నిరూపించుకుంటున్నాడు కూడా ఈ సినిమాలో కూడా పాత్రకు పూర్తి న్యాయం చేశాడు తన హావభావాలు, డ్యాన్సులతో ఆకట్టుకున్నాడు ఎంత చేసినా కథలో స్క్రీన్ ప్లేలో బలం లేకపోయింది ఎమ్మెల్యేగా నటించిన కాథగానారిన్ ఎమ్మేల్యే అయినా మరొకటేదైనా అయినా కథకు వచ్చిన ముప్పేం లేదు కేవలం సస్పెన్స్ మెయిన్ టెయిన్ చేయటం కోసం ఆమెనో హీరోయిన్ గా ఫెట్టారు కనుక తన అందచందాలు మాత్రమే చూపగలిగింది బ్లాక్ బస్టర్ సాంగ్ సినిమాలో హైలైట్ గా నిలుస్తుంది రకుల్ ప్రీత్ సింగ్, కేథరీన్ అందచందాలు చూసేందుకే పరిమితమయ్యారు అంజలి ఓ ప్రత్యేకగీతంలో అల్లు అర్జున్ తో కలిసి స్టెప్పులేసింది ఫోటోగ్రఫీ , లొకేషన్లు బాగున్నాయి విలన్ గా ఆది పినిశెట్టి ఎంపిక సరైనదే అని నిరూపించుకున్నాడు తమన్ సంగీతం ఓకేలా ఉంది కొన్ని పాటలు మాత్రం బోర్ కొట్టిస్తాయి              తన తండ్రి చనిపోవటంతో ఫారిన్ లో చదువుకుంటున్న హన్సితారెడ్డి ( క్యాథరిన్) ఎమ్మెల్యే అవుతుంది ఆమె ప్రజలకు ఎంతో కొంత మేలు చేయాలనుకునే మంచి మనిషి గణ(అల్లు అర్జున్) ఆర్మీలో పనిచేసి ఉద్యోగం మానేసి వస్తాడు అన్యాయం ఎక్కడ జరిగినా అందుకు కారకులను కొట్టి మరీ సెటిల్ చేస్తుంటాడు అతని తండ్రి ముఖ్యమంత్రి దగ్గర సీఎస్ ఉమ్మడి కుటుంబం అతని తమ్ముడు లాయర్ (శ్రీకాంత్) బన్నీని అతనే ప్రాణప్రదంగా పెంచుతాడు గణ ఆ నియోజకవర్గ ఎమ్మెల్యే హన్సితారెడ్డిని చూసి ప్రేమిస్తాడు వెంటనే ఐలవ్ యూ కూడా చెబుతాడు ఎమ్మల్యే వెంటపడి తనను ఇష్టపడేలా చేసుకుంటాడు ఆమె కూడా అతన్ని ఇష్టపడుతుంది వాళ్ల ఇంటికి వచ్చి గణ హింసను వదిలిపెడతానని ఎల్లమ్మ గుడిలో చెబితే పెళ్లి చేసుకుంటానని చెబుతుంది అక్కడ గణ అలాగే అని ప్రమాణం చేస్తాడు ఇంతలో రౌడీలు జానూ అనే ఓ అమ్మాయిని (రకుల్ ప్రీత్ సింగ్)తరుముకుంటూ వస్తారు ఆమెను గణ దగ్గరుకు తీసుకుని ఆమెకు తానున్నానని ఆమె తనదే అని, తానుండగా ఏమీ కాదని ధైర్యం చెప్పి రౌడీలను చితకబాది ఆమెను రక్షిస్తాడు ఆమెను చంపబోయింది సీఎం కొడుకు ధనుష్ (ఆది పినిశెట్టి) అని కూడా తెలుస్తుంది ధనుష్ కు ఆమెతో వైరం దేనికి గణతో విలన్ కు ఉన్న గొడవ ఏంటి ఇంతకీ గణ ఎమ్మల్యేను పెళ్లి చేసుకుంటాడా లేక జానూనా వగైరా వివరాలు వెడితెరపై చూడాల్సిందే     
__________________________
           హ్యాట్రిక్ హీరో రాజ్‌తరుణ్ నటించిన మరో ప్రేమకథా చిత్రం సీతమ్మ అందాలు రామయ్య సిత్రాలు చిన్న సినిమాల క్రేజీ హీరో  రాజ్ తరుణ్ ఇమేజ్ పైనే ఈ సినిమా సక్సెస్ ఆధారపడి ఉంది కుమారి 21 ఎఫ్‌తో థియేటర్లకి జనాలని రప్పించే ఫాలోయింగ్ సంపాదించుకున్నాడు రాజ్ ఉయ్యాల జంపాలా సినిమాలాగే ఈ సినిమా కూడా కోనసీమలో ఓ అందమైన గ్రామంలోనే సాగుతుంది శ్రీ శైలేంద్ర ప్రొడక్షన్స్ పతాకంపై శ్రీమతి పూర్ణిమ ఎస్ బాబు సమర్పణలో ఎస్శైలేంద్రబాబు, కేవీ శ్రీధర్ రెడ్డి, హరీష్ దుగ్గిశెట్టి నిర్మాతలుగా వ్యవహరించారు శ్రీనివాస్ గవిరెడ్డి దర్శకత్వం వహించారు ఆర్తన ఈ సినిమా ద్వారా తెలుగు తెరకు పరిచయమైంది            అందమైన కోనసీమలో ఓ గ్రామంలో సాగుతుంది కథంతా రామ‌చంద్రాపురంలో ఉండే రాము(రాజ్‌త‌రుణ్‌),అదే ఊరికి ప్రెసిడెంట్‌గా ఉంటున్న రాజా ర‌వింద్ర కూతురైన సీత‌(ఆర్త‌న‌)ను త‌న చిన్న‌త‌నం నుండి ఇష్ట‌ప‌డ‌తాడుఆమెను పెళ్లి చేసుకోవడమనే తన జీవితలక్ష్యంగా పెట్టుకుంటాడు ఎప్పుడూ ఆమె ధ్యాసలోనే ఉంటాడు దీంతో చదువు చెట్టెక్కుతుంది ఇంటర్ ఫెయిలవుతాడు సీత మాత్రం బాగా చదువుకుని డాక్టర్ అవుతుంది సీత తనతో చనువుగా ఉండడం చూసి ప్రేమిస్తుందని భ్రమపడతాడు రాము ఊరంతా ఆ విషయాన్ని చెబుతాడు ఆ నోటా ఈ నోటా పడి సీత అన్నయ్యకి చేరుతుంది విషయం సీతకి కూడా ఆ సంగతి తెలిసి రాముని చెడామడా తిడుతుంది చదువులేని వాడిని ఎవరు ప్రేమిస్తారంటూ చీదరించుకుని వెళ్లిపోతుందిరాము సీత వెంట‌ప‌డుతున్న సంగ‌తి సీత తండ్రికి తెలిసిపోతుందిదీంతో సీత‌కి హైద‌రాబాద్‌లో ప్రొఫెష‌న‌ల్ క్రికెట‌ర్ అయిన ఒ వ్య‌క్తితో పెళ్లి చేయాల‌ని డిసైడ్ అవుతాడు సీత తండ్రి ఈ స‌మ‌యంలో త‌న సీత‌ని ద‌క్కించుకోటానికి రాము ఏంచేస్తాడు అస‌లు సీత తండ్రికి రాముకి మ‌ధ్య ఏం జ‌రిగింది సీత‌ను ద‌క్కించుకుంటాడా లేదా ఇటువంటివి తెలుసుకోవాలంటే ఓ సారి ధియేట‌ర్‌కు వెళ్ళిరావ‌ల్సిందే            హీరో రాజ్ తరుణ్ తనదైన మార్క్ డైలాగ్ డెలివరీతో, సహజమైన యాక్టింగ్ స్కిల్‌తో, స్క్రీన్ ప్రెజెన్స్‌తో సినిమా లైవ్లీగా ఉండేలా నటించాడు  హీరోయిన్ ఆర్తన, రాజ్ తరుణ్ జోడీ చక్కగా సరిపోయింది పాటలు బాగున్నాయి కెమెరామెన్ విశ్వ హీరో , హీరోయిన్ లను, పల్లెటూరు అందాలను చాల చక్కగా తెరకెక్కించాడు శ్రీనివాస్ గవిరెడ్డి ఎంచుకున్న కథ మాత్రం పాతదేహీరో పందెం లో గెలిచి హీరోయిన్ ని సొంతం చేసుకోవడం, కబడ్డీ, క్రికెట్ గట్రాలు ఆడటం ఎవరినిబడితే వారితో టీములు సెట్ చేసి ఆలిండియా లెవల్ ప్లేయర్లను ఓడించటం వంటివి చాలా సినిమాల్లో మనం ఇప్పటికే చూశాం"కబడ్డీకబడ్డీ" లగాన్ వగైరా సినిమాలన్నీ మనకు ఈ సినిమా చివరలో తెగ గుర్తుకు వచ్చేస్తాయి యూత్‌కి ఈ సినిమా ఎక్కితే రాజ్ తరుణ్‌కి మరో హిట్ దక్కినట్టే   
__________________________
           ఈ మధ్యకాలంలో అల్లరి నరేష్ కు వరుస ఫ్లాపులు ఎదురవుతున్నాయి మల్టీ ప్లెక్స్ ఆడియన్స్ కోసం ప్రయత్నించిన జేమ్స్ బాండ్ తన సొంత బ్యానర్ లో నిర్మించిన బందిపోటు రెండూ ఆయనను నిరాశ పరిచాయి దీంతో కాస్త గ్యాప్ తీసుకొని దర్శకుడు ఈశ్వర్ రెడ్డి చెప్పిన సెల్ఫీరాజా కథ నచ్చడంతో ఆ చిత్రంలో నటించాడు నరేష్ కెరీర్ కు ఈ సినిమా ఎంతో కీలకం మరి ఈ సినిమాతో అయినా నరేష్ హిట్ అందుకున్నాడో లేదో సమీక్షలోకి వెళ్లి తెలుసుకుందాం!              రాజా(నరేష్)కు సెల్ఫీలంటే పిచ్చి తను తీసుకునే సెల్ఫీలతో ఎప్పుడు పక్కవాళ్ళని ఇబ్బంది పెడుతూ ఉంటాడు ఈ నేపథ్యంలో తనకొకసారి శ్వేతా(కామ్నా రణావత్) అనే అమ్మాయి తారసపడుతుంది మొదటి చూపులోనే శ్వేతను ఇష్టపడతాడు రాజా తనకు దగ్గరయ్యే ప్రయత్నాలు చేస్తుంటాడు శ్వేతకు కూడా రాజా నచ్చడంతో తనను పెళ్లి చేసుకోవాలనుకుంటుంది శ్వేతా తండ్రి సిటీ పోలీస్ కమీషనర్ రాజా, శ్వేతా కుటుంబ సభ్యులకు కూడా నచ్చడంతో ఇద్దరికి పెళ్లి చేస్తారు కొన్ని కారణాల వలన శ్వేతా పెళ్ళైన రోజునే రాజాను వదిలివెళ్లిపోతుంది దీంతో రాజా చచ్చిపోవాలని ఫిక్స్ అవుతాడు కాకి(రవిబాబు) అనే వాడికి డబ్బు ఇచ్చి తనను చంపమని అతడికి చెప్తాడు ఈలోగా రాజాను చంపడానికి మరికొందరు ప్రయత్నిస్తుంటారు మరి రాజా ప్రేమను అర్ధం చేసుకున్న శ్వేతా తిరిగి అతని దగ్గరకు చేరుతుందా లేక కాకి, రాజాను చంపేస్తాడా ఇంతకీ రాజాను చంపడానికి ప్రయత్నిస్తున్న వారెవరు అనే అంశాలు తెలియాలంటే సినిమా చూడాల్సిందే!       విశ్లేషణ       కన్ఫ్యూజన్ కామెడీ, యాక్షన్ కామెడీ అంటూ ఇప్పటికే చాలా కామెడీ చిత్రాలు వచ్చాయి అయితే కథ, కథనంతో సినిమాను కొత్తగా ప్రెజంట్ చేయడానికి ప్రయత్నించాలి అప్పుడు కానీ ప్రేక్షకులకు సినిమా కనెక్ట్ అవ్వదు మరి సెల్ఫీ రాజా కొత్తగా ఉంటుందేమో అని థియేటర్ కు వెళ్లే ప్రేక్షకులు అసహనానికి గురి కావడం ఖాయం చిన్న బడ్జెట్ లో క్షణం,కుమారి 21 ఎఫ్,ప్రేమ కథా చిత్రం ఇలా ఎన్నో చిత్రాలు మంచి కథలతో వచ్చి హిట్స్ కొట్టాయి పెద్ద హీరో మంచి ప్రొడక్షన్ వాల్యూస్ ను పెట్టుకొని సెల్ఫీరాజా వంటి నాసిరకం సినిమాను ఎలా తెరకెక్కించారో నిర్మాతలు, దర్శకులకే తెలియాలి రెగ్యులర్ కామెడీ, నాలుగు పాటలు, రెండు రొమాంటిక్ సీన్స్ ఉంటే సినిమా హిట్ అవుతుందని నమ్మితే పొరపాటే ప్రేక్షకుల ఆలోచనా ధోరణి మారింది నాసిరకం సినిమాలకు, కంటెంట్ లేని సినిమాలకు ఎప్పుడో గుడ్ బై చెప్పేసారు ఈ సమయంలో సెల్ఫీరాజా సినిమాను ఆదరిస్తారనే నమ్మకం అయితే వదులుకోవడమే మంచిది ఇకనైనా నరేష్ కామెడీ సినిమాలను పక్కకు నెట్టేసి మంచి కథతో కూడిన పెర్ఫార్మన్స్ ఓరియెంటెడ్ పాత్రలు ఎన్నుకుంటే ఇంకొంత కాలం తన కెరీర్ సాఫీగా సాగిపోతుంది
__________________________
           గత కొంతకాలంగా వరుస పరాజయాలతో సతమతమవుతున్న కోన వెంకట్, హిట్‌లతో జోరు మీదున్న  నిఖిల్ కలయికలో రూపొందిన చిత్రం  శంకరాభరణం హిందీలో రెండేళ్ల క్రితం చిన్న సినిమాగా విడుదలై విమర్శకుల ప్రశంసల్ని అందుకున్న ఫస్ గయారే ఒబామాకు రీమేక్‌గా  కోన వెంకట్ స్వీయ నిర్మాణంలో ఈ చిత్రాన్ని తెరకెక్కించాడు కథ, కథనంతో పాటు దర్శకత్వ పర్యవేక్షణ చేస్తూ సమర్పకుడిగా వ్యవహరించారాయన ఇప్పటివరకు స్ట్రెయిట్ సినిమాల్ని చేసిన కోన వెంకట్ ఈ రీమేక్‌తో విజయాన్ని అందుకునే ప్రయత్నం చేశారు అతడి ప్రయత్నం సఫలమైందా హ్యాట్రిక్ హిట్‌ల తర్వాత నిఖిల్‌కు ఈ సినిమా ఎలాంటి ఫలితాన్ని అందించింది అనేది తెలుసుకోవాలంటే సినిమా కథలోకి వెళ్లాల్సిందే            ప్రపంచంలో కష్టపడేవాళ్లు, సుఖపడేవాళ్లు రెండు జాతులు మాత్రమే ఉన్నారని, తాను మాత్రం సుఖపడటానికే పుట్టానని నమ్మే ఎన్‌ఆర్‌ఐ యువకుడు గౌతమ్ ఠాకూర్(నిఖిల్) నాన్న రఘు( సుమన్) కష్టపడి సంపాదించిన కోట్ల రూపాయల్ని ఖర్చు పెట్టడమే తన పనిగా పెట్టుకుంటాడు వ్యాపారంలో భాగస్వాములు మోసం చేయడంతో రఘు అప్పులపాలవుతాడు 20 రోజుల్లో ఆ అప్పును తీర్చకపోతే అతడు జైలుకు వెళ్లాల్సిన పరిస్థితి తలెత్తుతుంది ఈ తరుణంలో అమ్మ రజ్జో ఠాకూర్(  సితార)కు వారసత్వంగా సంక్రమించిన శంకరాభరణం అనే ప్యాలస్‌ను అమ్మి తమ అప్పును తీర్చాలనే ఆలోచనతో బీహార్‌లోని మొతీహరీ అనే గ్రామంలో అడుగుపెడ్తాడు గౌతమ్ రాజకీయనాయకులు, పోలీసుల అండదండలతో కిడ్నాపింగ్‌నే ప్రధాన వ్యాపారంగా చేసుకుని కొన్ని గ్యాంగ్‌లు బీహార్‌లో పెత్తనం చెలాయిస్తుంటాయి వారి కన్ను ఎన్‌ఆర్‌ఐ అయిన గౌతమ్‌పై పడుతుంది అతన్ని కిడ్నాప్ చేసి కోట్ల రూపాయల్ని సంపాదించాలని వారు ప్రయత్నాలు చేస్తుంటారు గౌతమ్ ఆ కిడ్నాపర్‌లకు దొరికాడా ప్యాలస్‌ను అమ్మాలనే అతడి కోరిక నెరవేరిందాహోమ్‌మినిస్టర్ పాండే, మున్నీ దీదీ, సలీంభాయ్, భాయ్ అనే ఓ కిడ్నాపింగ్ ముఠాల కారణంగా అతడు ఎలాంటి ఇబ్బందుల్ని ఎదుర్కొన్నాడు గౌతమ్ మరదలు హ్యాపీ ఠాకూర్, ఆమె కుటుంబ సభ్యులు ఆదరణ గౌతమ్‌ మనస్తత్వంలో ఎలాంటి మార్పుల్ని తీసుకొచ్చింది అన్నదే మిగితా కథ             స్వామిరారా, కార్తికేయ, సూర్య వర్సెస్ సూర్య చిత్రాల తర్వాత నిఖిల్ నటించిన చిత్రమిది రెగ్యులర్ కమర్షియల్ పంథాకు భిన్నమైన కథల్ని ఎంచుకుంటూ నవతరం హీరోల్లో ప్రత్యేకమైన ఇమేజ్‌ను సొంతం చేసుకున్న నిఖిల్ హీరోగా నటించడం, కోన వెంకట్ బ్యానర్ కావడంతో సినిమాపై అంచనాలు అమాంతం పెరిగాయి ఈ సినిమాలో కొత్తదనం తప్పకుండా ఉంటుందనే భావన సినీ వర్గాలతో పాటు ప్రేక్షకుల్లో నెలకొంది  అయితే నిఖిల్ పాత్రలో కనిపించిన నవ్యత సినిమాలో మాత్రం లోపించింది ఇప్పటి వరకు స్టూడెంట్‌గా, లవర్‌బాయ్‌గా కనిపించిన నిఖిల్ ఇందులో కుటుంబం, బంధుత్వం, ప్రేమ మధ్య సంఘర్షణకు లోనయ్యే యువకుడిగా అభినయానికి ఆస్కారమున్న పాత్రను పోషించాడు ఎన్‌ఆర్‌ఐ యువకుడిగా అతడి మాటతీరు, బాడీలాంగ్వేజ్ మార్పులు చేసుకొని నటించిన తీరు బాగుంది హీరో పాత్రకు యాప్ట్ అనిపించుకున్నాడు ఎమోషనల్ సన్నివేశాల్లో పరిణితితో కూడి నటనను కనబరిచాడు నటుడిగా అతన్ని ఈ సినిమా ఓ మెట్టు ఎక్కిస్తుందనే చెప్పవచ్చు అయితే మూస ఫార్ములా కారణంగా అతడి శ్రమ పూర్తిగా వృథా అయింది సినిమాలోని ప్రతి ఫ్రేమ్ పదుల సంఖ్యలో నటీనటులతో సందడిగా ఉంటుంది తెలుగు సినీ పరిశ్రమలో ఉన్న కమెడీయన్‌లు, క్యారెక్టర్ ఆర్టిస్టుల్లో చాలా మంది ఈ సినిమాలో కనిపిస్తారు రావు రమేష్, రఘుబాబు, సప్తగిరి, సంపత్, సుమన్, సితార, రాజారవీంద్ర, వైవా హర్ష, చమ్మక్‌చంద్ర, సత్యంరాజేష్, ప్రవీణ్, షకలకశంకర్, సంజయ్ మిశ్రా, పృథ్వీ, గీతాసింగ్ ఇలా చెప్పుకుంటూ పోతే పెద్ద లిస్ట్ అవుతుంది ఈ పాత్రల్లో ఎక్కువ భాగం సినిమాకు అనవసరంగానే ఉంటాయి వారి పాత్రలను డిజైన్ చేసిన తీరు బాగా లేకపోవడంతో ప్రతి పాత్ర పంటి కింద రాయిలాగే కనిపిస్తుంది సప్తగిరి కామెడీ ట్రాక్ ప్రేక్షకుల సహనానికి పరీక్ష పెడుతుంది  నందిత హీరో పక్కన నిలబడటానికి ఎంపికచేశారనే భావన ప్రేక్షకుల్లో కనిపిస్తుంది గుంపులో గోవిందా మాదిరిగా ఆమె పాత్ర సాగుతుంది అంతే తప్ప ఆమె చేసిందేమి ఉండదు అంజలి ట్రాక్ ఈ సినిమాకు పూర్తిగా అనవసరం నిడివి పెంచడానికి తప్ప ఎందుకు ఉపయోగపడలేదు నిఖిల్ తర్వాత ఈ సినిమాకు ప్లస్ పాయింట్‌గా నిలిచిన పాత్ర ఏదైనా ఉందా అంటే అంటే థర్టీ ఇయర్స్ పృథ్వీ మాత్రమే మరోసారి తన టైమింగ్ పంచ్‌లతో ప్రేక్షకుల్ని ఆకట్టుకున్నాడు పర్సంటేజ్ పరమేష్‌గా అతడి క్యారెక్టర్ ఆద్యంతం నవ్వులను పండిస్తుంది             కోన రొటీన్ ఫార్ములా ఢీ, రెడీ, దూకుడు ఫార్ములాలతో తెలుగు చిత్ర పరిశ్రమలో రచయితగా కొత్త ట్రెండ్‌కు శ్రీకారం చుట్టాడు కోన వెంకట్ అగ్రకథానాయకులకు భారీ హిట్‌లను ఇచ్చిన ఆ ట్రెండ్‌కు దూకుడుతో ముగింపు పడింది ఈ రొటీన్ ఫార్ములా పట్ల ప్రేక్షకుల్లో విముఖత ఏర్పడింది ఇందుకు ఆగడు, బ్రూస్‌లీ చిత్రాల ఫలితాలనే పత్యక్ష ఉదాహరణగా చెప్పవచ్చు ఈ పరాజయాలతో కోన వెంకట్ ప్రతిభ పట్ల అనుమానాలు మొదలయ్యాయి ఈ విమర్శలకు ఓ భారీ విజయంతో సమాధానం చెప్పాలనే తపనతో కోన వెంకట్ స్వీయ నిర్మాణంలో శంకరాభరణం చిత్రాన్ని రూపొందించాడు ఈ చిత్రానికి కథ, కథనం, సంభాణల్ని అందించడమే కాకుండా దర్శకత్వ పర్యవేక్షణ కూడా నెత్తినేసుకున్నాడు సినిమా ప్రారంభం నుంచి అన్నీతానై ముందుకు నడిపించాడు ప్రచార కార్యక్రమాల్లో ఈ సినిమా కొత్త ట్రెండ్‌ను క్రియేట్ చేస్తుందని, మరో దూకుడు అవుతుందని ఆయన చెప్పిన మాటలకు తెరపై చూపించిన దానికి ఎక్కడ పొంతన ఉండదు కొత్తదనం పేరిట మరోసారి తనకు కలిసి వచ్చిన విలన్ డెన్, వారిని బకరా చేయడం ఢీ, రెఢీ ఫార్ములానే అనుసరించారు బ్రహ్మానందం స్థానంలో పృథ్వీ తెలుగు నేటీవీటీ స్థానంలో బీహార్ బ్యాక్‌డ్రాప్ అదే కోన చెప్పిన కొత్తదనం కావచ్చు పృథ్వీని వాడుకుంటూ విలన్‌లను హీరో మోసం చేయడం, అతడిని అందరూ నమ్మడం ఇలా కోన వెంకట్ గత చిత్రాల శైలిలోనే ఈసినిమా సాగుతుంది బీహార్‌లో తెలుగు ఉపయోగించాం కాబట్టి లాజిక్‌లు పట్టించుకోకుండా ఈ సినిమా చూడాలని టైటిల్స్‌లో చెప్పిన కోన వెంకట్ నిజంగానే సినిమాలో చాలా లాజిక్‌లను మిస్ చేశాడు హిందీ సినిమా ఫస్ గయారే ఒబామాలో మూల కథ తీసుకొని దానికి ప్రేమ, కుటుంబ బంధాలను జోడించి ఈ సినిమాను తెరకెక్కించాలని ఆయన చేసిన ప్రయత్నం ప్రేక్షకులను గందరగోళానికి గురిచేసింది తొలి అర్ధ భాగాన్ని బాగానే నడిపించిన కోన సెకాండాఫ్‌లో తనకు అలావాటైన దారినే వెళ్లారు తాను చెప్పాలనుకున్న పాయింట్‌ను పక్కనపెట్టి అనవసరపు సన్నివేశాలతో సినిమా నింపారు చిన్న పాయింట్‌ను రెండు గంటల నలభై నిమిషాల్లో చెప్పేందుకు ప్రయత్నించడం మరో మైనస్‌గా మారింది సినిమా మొత్తం సాగతీసినట్లుగానే కనిపిస్తుంది స్క్రీన్‌ప్లే, కథ పరంగా విఫలమైన సంభాషణల పరంగా అక్కడక్కడ మెరుపులు మెరిపించారు కోన వెంకట్ కోట్లు అంటే కేవలం నోట్లు మాత్రమే కష్టాలు, కన్నీళ్లు తీర్చడానికి అవి పనికిరావు అంటూ మానవ సంబంధాల్ని డైలాగ్‌ల ద్వారా ఆవిష్కరించే ప్రయత్నం చేశారు దర్శకుడు, ఎడిటర్, సంగీత దర్శకుల గురించి చెప్పుకోవాల్సింది ఏమీలేదు ఉదయ్ నందనవనం ప్రతిభకు తగిన సన్నివేశం సినిమాలో ఒక్కటిలేదు ప్రవీణ్ లక్కరాజు పాటలు, నేపథ్య సంగీతం భరించడం కష్టమే సాయిశ్రీరామ్ సినిమాటోగ్రఫీ విలువలు బాగున్నాయి సహజత్వానికి ప్రాధాన్యతనిస్తూ బీహార్ అందాల్ని అద్భుతంగా చూపించారు ట్రేడ్ టాక్ తెలుగు సినిమా ఖ్యాతిని అంతర్జాతీయ స్థాయిలో చాటిన చిత్రం శంకరాభరణం మరోసారి ఆ పేరుతో కమర్షియల్ విలువల్ని మేళవింపుతో సినిమా చేసి సహసానికి ఒడిగట్టారు కోన వెంకట్ కథను నమ్మి ధైర్యంగా చేసిన ఈ ప్రయత్నం మాత్రం అతడికి నిరాశనే మిగిల్చింది ఎన్నో ఆశలు పెట్టుకున్న శంకారభరణం ప్రేక్షకులకు శిరోభారాన్ని మిగిల్చింది అయితే ఈ సినిమాకు పోటీగా పెద్ద చిత్రాలు విడుదల కాకపోవడం కొంత ప్లస్ పాయింట్‌గా మారింది ఈ వారం వసూళ్లపైనే చిత్ర లాభనష్టాలు ఆధారపడి ఉన్నాయి
__________________________
           దర్శకత్వం  ప్రకాష్ కోవెల మూడి            నిర్మాత  పరమ్ వి పొట్లూరి            సంగీతం  ఎంఎం కీరవాణి            నటీనటులు   అనుష్క,  ఆర్య, సోనాల్ చౌహాన్            బాహుబలి, రుద్రమదేవి విజయాల తర్వాత అనుష్క కథానాయికగా నటించిన చిత్రం  సైజ్‌జీరో  ప్రయోగాత్మక కథాంశానికి సందేశాన్ని మేళవించి తెరకెక్కించిన ఈ చిత్రంలో ఈ సుందరి బొద్దుగుమ్మగా కనిపించింది ఫస్ట్‌లుక్‌తో ఈ సినిమాపై భారీ అంచనాలు నెలకొన్నాయి ఈ చిత్రంలో ఏదో కొత్తదనం ఉందనే భావన సినీ వర్గాలతో పాటు ప్రేక్షకుల్లో ఏర్పడింది వారి ఆలోచనలకు అనుగుణంగానే ఈ సినిమా ఉందా ఐదేళ్ల విరామం తర్వాత ప్రకాష్ కోవెలమూడి దర్శకత్వం వహించిన ఈ చిత్రం ఎలా సాగింది అన్నది తెలుసుకోవాలంటే కథలోని వెళ్లాల్సిందే            కథా విశ్లేషణ            సౌందర్య(అనుష్క) ముద్దుపేరు స్వీటీ కష్టాలకు భయపడకుండా జీవితంలోని ప్రతిక్షణాన్ని ఆనందంగా గడపాలనేది ఆమె సిద్ధాంతం ఓ చైనీస్ ఫాస్ట్‌పుడ్ సెంటర్‌లో పనిచేసే సౌందర్యకు నచ్చిన వ్యాపకం తినడమే జిలేబీలు అంటే ఆమెకు ప్రాణం నచ్చిన ఫుడ్ కనిపిస్తే నోరు కట్టేసుకోకపోవడం సౌందర్య బలహీనత 92 కేజీల బరువుండే సౌందర్యకు ఎన్‌ఆర్‌ఐతో పెళ్లి జరిపించాలనేది ఆమె అమ్మ రాజేశ్వరి(ఊర్వశి) కల అయితే ఆమె బరువు వల్ల సంబంధాలన్ని వెనక్కి వెళ్లిపోతుంటాయి తన బరువు గురించి అందరూ చులకనగా మాట్లాడిన సౌందర్య పట్టించుకోదు ఇదిలా ఉండగా పరిసరాల పరిశుభ్రతకు సంబంధించిన ఓ సేవా కార్యక్రమం కోసం పనిచేసే అభి(ఆర్య)తో సౌందర్యకు పరిచయం ఏర్పడుతుంది తొలుత అతన్ని పెళ్లి చేసుకోవడానికి నిరాకరించిన ఆమె అభి మంచితనం చూసి ప్రేమించడం మొదలుపెడుతుంది వారి ప్రేమ కథ సాఫీగా సాగిందా బరువు సమస్య సౌందర్య ప్రేమకు ఎలాంటి అడ్డంకుల్ని సృష్టించింది సిమ్రన్(సోనాల్‌చౌహన్)తో అభికి ఉన్న సంబంధమేమిటి సైజ్‌జీరో సత్యానంద్(ప్రకాష్‌రాజ్)తో సౌందర్యకు మొదలైన వైరం ఎలాంటి పరిణామాలకు దారి తీసింది అన్నది మిగితా కథా            నటీనటుల అభినయ సామర్థ్యం            చారిత్రాత్మకం, కమర్షియల్, ప్రయోగం పాత్ర ఏదైనా అందులో పూర్తిగా ఇమిడిపోయి నటించగల తారల్లో అనుష్క ఒకరు అసమాన నటనతో సౌందర్య పాత్రకు ఆమె ప్రాణ ప్రతిష్ట చేసిందిఈ పాత్రలో అనుష్క నటించింది అనడం కంటే జీవించింది అని చెప్పడం ఉత్తమం ప్రతి ఫ్రేమ్‌లో పాత్ర కోసం ఆమె పడిన కష్టం కనిపిస్తుంది ఆద్యంతం తన నటనతో ప్రేక్షకుల్ని కట్టిపడేస్తుంది ఈ సినిమా కోసం 20 కిలోల బరువు పెరిగి పెద్ద సాహసం చేసిన ఆమె నూటికి నూరు పాళ్లు తన పాత్రకు న్యాయం చేసింది ఈ పాత్రకు ఆమె తప్ప మరొకరిని ఊహించుకోవడం కష్టం తన కెరీర్‌లో గుర్తుండిపోయే పాత్రల్లో ఇది ఒకటిగా నిలుస్తుంది అధిక బరువు కారణంగా అభద్రతా భావానికి లోనయ్యే వారి మనస్తత్వాలను కళ్లకు కట్టినట్లుగా తన నటనతో వెండితెరపై ఆవిష్కరించడంలో అనుష్క పూర్తిగా సఫలీకృతమైంది బరువు కారణంగా అమ్మాయిలు పెళ్లి విషయంలో ఎదుర్కొనే మానసిక సంఘర్షణను, బరువు తగ్గడం కోసం వారు పడే తపనను చూపించిన తీరు బాగుంది సినిమా భారాన్ని పూర్తిగా అనుష్కనే మోసింది అయితే కథలో పట్టు లేకపోవడంతో ఆమె కష్టం మొత్తం వృథానే అయింది చాలా సన్నివేశాల్లో ఆమె నిస్సహాయంగా కనిపిస్తుంది ఇక ఆర్యను చాలా సాదాసీదాగా చూపించారు పరిసరాల పరిశుభ్రత కోసం పోరాడుతున్న వ్యక్తిగా అతన్ని చూపించిన వాటికి సంబంధించిన సన్నివేశాలు లేవు అతడు చెప్పే డైలాగ్స్ సీ గ్రేడ్ సినిమాలను తలపిస్తుంది డబ్బింగ్ చెప్పిన వాయిస్ ఆర్య బాడీలాంగ్వేజ్‌కు పొంతన కుదరలేదు సినిమాలో ఉన్నాడు కాబట్టి చూపించాలి అన్నట్లుగా సాగుతుంది తప్ప కథకు ఎక్కడ సంబంధం ఉన్నట్లుగా అనిపించదు ఆర్య, అనుష్క లవ్‌ట్రాక్‌కు సరిగా తీర్చిదిద్దలేకపోయారు ప్రకాష్‌రాజ్ విలనీజం రొటీన్‌గా సాగుతుంది చరిత్రకారుల మాటలను ఉపయోగిస్తూ ఆయన చెప్పిన సంబాషణలు ఆకట్టుకుంటాయి అదొక్కటి మినహాయిస్తే పాత్రలో ఎక్కడ కొత్తదనమేది కనిపించదు కూతురి పెళ్లి కోసం తాపత్రయపడే తల్లిగా ఊర్వశి, మనవరాలి మానసిక ధైర్యాన్ని ఇచ్చే తాతయ్యగా గొల్లపూడి మారుతీరావుల నటన సహజంగా సాగుతుంది సోనాల్‌చౌహన్, పావనిరెడ్డి, అడవిశేష్ నిడివి తక్కువైనా తమ పాత్రలకు న్యాయం చేశారు ఇన్నాళ్లుగా బాల నటుడిగా అలరించిన భరత్ ఈసినిమాలో అనుష్క తమ్ముడిగా ఓకే అనిపించాడు అలీ, బ్రహ్మానందం ఉన్నా నవ్వించలేకపోయారు వారి కామెడీ వర్కవుట్ కాలేదు నాగార్జున, రానా, తమన్నా, హన్సికలు అతిథి పాత్రల్లో నటించారు అని చెప్పడం వ్యర్థమే            సాంకేతిక నిపుణుల ప్రతిభ            అనగనగా ఓ ధీరుడు తర్వాత కె రాఘవేంద్రరావు తనయుడు ప్రకాష్ దర్శకత్వం వహించిన చిత్రమిది ఈ సినిమాకు ఆయన భార్య కనికా కోవెలమూడి కథను అందించారు శారీరక రూపురేఖల ఆధారంగా వ్యక్తి మనస్తత్వాన్ని అంచనా వేయరాదనే అంశానికి అధిక బరువు అనే సమస్యను జోడించి సందేశాత్మకంగా కథను తయారుచేసుకున్నారు శారీరక బరువుతో అభద్రత భావానికి లోనయ్యే యువతుల అంతరంగాన్ని, బరువు తగ్గిస్తామని మోసాలకు పాల్పడుతున్న సంస్థల అసలు రంగును తెరపై ఆవిష్కరించే ప్రయత్నం చేశారు వారు ఎంచుకున్న పాయింట్ బాగున్న దానిని తెరపై తీర్చిదిద్దన విధానంలో చాలా లోపాలు ఉన్నాయి బరువు వల్ల పెళ్లి సంబంధాలు కుదరడం లేదనే అంశాన్ని బలంగా చూపించారు మిగితా విషయాల్ని పట్టించుకోలేదు ఆ కథ ఆధారంగా సినిమాను పూర్తిగా నడిపించారా అంటే అది లేదు సందేశంలోకి అడుగుపెట్టి, దానికి ప్రేమకథను ముడిపెట్టి ఫిట్‌నెస్ క్యాంపెయిన్, ప్రజల్లో మార్పు అంటూ నానా గందరగోళాన్ని సృష్టించి చివరకు ఎలాగోలా ముగించే ప్రయత్నం చేశారు కథనంలో ఎక్కడ క్లారిటీ కనిపించదు అసలు కథను పక్కనపెట్టి తమకు ఇష్టానుసారం సినిమాను నడిపించారు వారు అనుకున్న కథకు, వాస్తవంగా తెరకెక్కించిన సినిమాకు ఎక్కడ సంబంధం ఉండదు సినిమా ఫస్ట్‌ప్రేమ్ నుంచే భారంగా కదులుతుంది ప్రతి సన్నివేశం ప్రేక్షకుల్ని అసహనానికి గురి చేస్తుంది ద్వితీయార్థం ఫిట్‌నెస్ క్యాంపెయిన్ ఎపిసోడ్‌ను భరించడం కష్టం ఆన్‌లైన్ యాడ్స్ తలపిస్తుంది దర్శకుడిగా ప్రకాష్ కోవెలమూడి సినిమాను తెరకెక్కించడంలో పూర్తిగా విఫలమైయ్యారు ప్రేక్షకుల్ని ఆసక్తిని రేకెత్తించలేకపోయారు కిరణ్ సంభాషణలు అక్కడక్కడ మెరుస్తాయి కీరవాణి బాణీలు, నేపథ్య సంగీతం బాగున్నాయి చాలా చోట్ల నేపథ్య సంగీతం ప్రేక్షకుడిని సినిమాలో లీనమైయ్యే ప్రయత్నం చేసిన బలవంతపు సన్నివేశాల వల్ల నెరవేరలేదు నిరవ్‌షా ఛాయాగ్రహణం సినిమాకు కొత్త అందాన్ని తెచ్చింది పాటలు, సన్నివేశాల్ని కలర్‌ఫుల్‌గా చూపించారు పివిపి నిర్మాణ విలువలు బాగున్నాయి సినిమా విషయంలో ఎక్కడ రాజీపడలేదు ప్రతి ఫ్రేమ్‌లో వారు పెట్టిన ఖర్చు కనిపిస్తుంది ఆనంద్‌సాయి సెట్స్ సినిమా మరో మెట్టు ఎక్కించాయి యాంటిక్ వస్తువులతో వినూత్నంగా చూపించారు అనుష్క హౌస్ సెట్ ఒల్డ్‌లుక్‌తో ఆకట్టుకుంటుంది ప్రవీణ్‌పూడి కత్తెరకు పనిచెప్పాల్సిన సన్నివేశాలు సినిమాలో చాలా ఉన్నాయి ద్వితీయార్థంలో చాలా సీన్స్ నిడివి పెంచడానికి తప్ప ఎందుకు ఉపయోగపడలేదు ఇలాంటి కథాంశాన్ని 130 నిమిషాల్లో చెప్పాల్సిరావడంతో సినిమాను సాగతీసినట్లుగా అనిపిస్తుంది            ట్రేడ్ టాక్            అనుష్క ఇమేజ్, స్టార్‌ల అతిథి పాత్రలు, ప్రయోగాత్మక కథాంశం కావడంతో తెలుగు, తమిళ వర్గాల్లో ఈ చిత్రం ఆసక్తిని రేకెత్తించింది అయితే ఆ అంచనాలకు తగినట్లుగా కథ, కథనాలు లేకపోవడం ఒకింత నిరాశకు గురిచేస్తుందనే చెప్పవచ్చు అయితే అనుష్క అభిమానులకు మాత్రం నచ్చే అంశాలు ఉన్నాయి భారీ చిత్రాలేవి ఈ సినిమాకు పోటీలేకపోవడంతో మరో వారం వరకు ఈ సినిమాకు తిరుగు ఉండకపోవచ్చు ఈ వారం రోజుల వసూళ్లపైనే ఈ సినిమా ఫలితం ఆధారపడి ఉంది
__________________________
            యజ్ఞం తర్వాత గోపీచంద్,  ఎయస్ రవికుమార్ చౌదరి దర్శకత్వంలో తెరకెక్కిన చిత్రం సౌఖ్యం తొలి సినిమాలో విజయం కోసం ఫ్యాక్షన్ బాట పట్టిన ఈ ద్వయం ఈ సారి మాత్రం వినోదాన్ని ఎంచుకున్నారు గోపీచంద్‌కు స్వంత బ్యానర్ లాంటి భవ్య క్రియేషన్స్ ఈ చిత్రాన్ని నిర్మించింది తనను హీరోగా నిలబెట్టిన దర్శకుడు, కలిసివచ్చిన బ్యానర్ కావడంతో  గోపీచంద్ ఈ సినిమాపై చాలా ఆశలను పెట్టుకున్నారు గత చిత్రం నిరాశను మిగల్చడంతో ఈ సినిమాతో విజయాల బాట పట్టాలని తాపత్రయపడిన అతడి ఆశలు నెరవేరాయా నమ్ముకున్న కామెడీ అతడికి విజయాన్ని అందించగలిగిందా అనేది తెలియాలంటే రివ్యూలోకి వెళ్లాల్సిందే             శ్రీనివాసులు అలియాస్  శ్రీను చలాకీ కుర్రాడు తన సౌఖ్యం కోసం ఎదుటివారిని ఇబ్బంది పెట్టే మనస్థత్వం అతడిది నాన్న కృష్ణారావు (ముఖేష్‌రుషి) అంటే శ్రీనుకు అమితమైన ప్రేమ ఓ ప్రమాదంలో తన అన్నను కోల్పోయిన కృష్ణారావు గొడవలకు దూరంగా కుటుంబంతో జీవితాన్ని గడుపుతుంటాడు ఓ ప్రయాణంలో శైలజ(రెజీనా) అనే అమ్మాయిని చూసిన శ్రీను తొలిచూపులోనే ఆమెతో ప్రేమలో పడతాడు కొద్ది పరిచయంలోనే అతడి మంచితనాన్ని చూసిన శైలజ శ్రీనును ప్రేమిస్తుంది అయితే కొన్ని కారణాల వల్ల అతడి నుంచి శైలజ దూరం అవుతుంది ప్రియురాలి జాడ కొసం వెతుకుతూ ఆమె జ్ఞాపకాల్లోనే గడుపుతుంటాడు శ్రీను ఇదిలా ఉండగా కలకత్తాలో పీఆర్ తన రాజకీయ బలంతో కలకత్తాలో పేరుమోసిన వ్యక్తిగా చెలామణి అవుతుంటాడు అతడికి హైదరాబాద్‌లో ఉండే బావూజీ(ప్రదీప్ రావత్) అనే వ్యక్తితో పాతకక్షలుంటాయి పీఆర్‌పై అక్కసుతో అతడి కూతురును ఎత్తుకువచ్చి తన కొడుక్కి ఇచ్చి పెళ్లి చేయాలని అనుకుంటాడు బావూజీ అందుకోసం శ్రీను సాయం కోరతాడు అందుకు అంగీకరించిన శ్రీను కలకత్తా వెళతాడు అయితే అక్కడ అతడికి శైలజ కనిపిస్తుంది ఓ ప్రమాదంలో ఉన్న ఆమెని శ్రీను ఎలా కాపాడగలిగాడు శైలజకు, పీఆర్‌కు ఉన్న సంబంధమేమిటి తన తండ్రిని ఒప్పించి శైలజను పెళ్లి చేసుకోవాలనుకున్న శ్రీను ప్రయత్నం ఫలించిందా అనేది మిగతా కథ కెరీర్ తొలినాళ్లలో యాక్షన్ కథాంశాలు, ప్రయోగాలతో ప్రేక్షకుల్ని ఆకట్టుకునే ప్రయత్నం చేసిన గోపీచంద్ లౌక్యం విజయంతో తన పంథాను మార్చుకున్నాడు వినోదాన్ని నమ్ముకొని విజయాల బాట పట్టిన ఆయన సౌఖ్యం సినిమాతో అదే దారిని అనుసరించారు శ్రీనివాసులు పాత్రలో ఇమిడిపోయే ప్రయత్నం చేశాడు కుటుంబం, ప్రేమ మధ్య సంఘర్షణనకు లోనయ్యే యువకుడిగా సహజమైన అభినయాన్ని కనబరిచాడు అయితే ఇప్పటికే చాలా సినిమాల్లో గోపీచంద్ ఇలాంటి పాత్రల్లో కనిపించడం వల్ల అతడి నటన రొటీన్‌గా సాగుతున్న ఫీలింగ్ కలుగుతుంది కొత్తదనమనేది మచ్చుకైనా కనిపించదు యాక్షన్, సెంటిమెంట్, ఎమెషన్స్ అన్ని సన్నివేశాలు ఇలా వరుసగా ఒకదాని వెంట మరొకటి చేసుకుంటూ వెళ్లిపోయాడు అతడి హీరోయిజాన్ని ఎలివేట్ చేసే సన్నివేశాలు గానీ, అతడి నటనా ప్రతిభను నిరూపించే సందర్భాలు ఒక్కటి సినిమాలో లేవు మూస ధోరణికి భిన్నంగా ప్రతీసారి తన సినిమాల్లో ఎదో ఒక కొత్త అంశానికి ప్రాధాన్యతనిచ్చే గోపీచంద్ సేఫ్ జానర్‌గా భావించి ఈ కథను ఎంచుకొని పెద్ద తప్పు చేశాడు ఈ సినిమాతో తన కెరీర్‌లో మరో అపజయాన్ని మూటగట్టుకున్నాడు  పిల్లా నువ్వు లేని జీవితం తర్వాత ఎయస్రవికుమార్ చౌదరి దర్శకత్వంలో  రెజీనా నటించిన చిత్రమిది అయితే ఆ సినిమాలో రెజీనా పాత్ర ఛాయాలు సౌఖ్యంలోను కనిపించాయి అదే తరహా పాత్రను పోషించింది అయితే గ్లామర్, నటన రెంటిండికి ప్రాముఖ్యతలేని పాత్ర కావడంతో రెజీనా చేయగలిగింది ఏమీ లేదు ముఖేష్‌రుషి, ప్రగతి, రఘుబాబు, సత్యకృష్ణన్‌లు తమకు అలవాటైన పాత్రల్లో నటించారు సినిమా ప్రారంభంలో పోసాని కృష్ణమురళి కామెడీ ట్రాక్ ప్రేక్షకులకు కొంత రీలిఫ్‌నిచ్చింది బాయిలింగ్ స్టార్ బబ్లూగా లౌక్యం ప్రేక్షకుల్ని అలరించిన పృథ్వీ ఇందులో రెస్క్‌లెస్ స్టార్‌గా కనిపించారు అయితే ఈ సినిమాలో అతడి హాస్యం పూర్తిగా దారితప్పింది బాహుబలి, శ్రీమంతుడు పేరడీలతో అతడి తెరకెక్కించిన కామెడీ సన్నివేశాలు ప్రేక్షకుల్ని అసహనానికి గురిచేస్తాయి సినిమా నిడివి పెంచడానికి తప్ప ఆ సన్నివేశాలు ఎందుకు ఉపయోగపడలేదు చివరలో వచ్చే బ్రహ్మానందం ఎపిసోడ్, చిత్రబృందం పైత్యానికి పరాకాష్టలా నిలిచింది ఆ కామెడీ భరించలేని సగటు ప్రేక్షకులు థియేటర్‌ బయట అడుగుపెట్టిన తర్వాత రిలీఫ్‌గా ఫీలవుతారు పిల్లా నువ్వు లేని జీవితం చిత్రంతో తనకు లభించిన పేరును ఈ సినిమాతో పూర్తిస్థాయిలో దుర్వినియోగం చేసుకున్నాడు దర్శకుడు ఎయస్రవికుమార్ చౌదరి వినోదమే విజయ సూత్రంగా భావించిన ఆయన సినిమాలో కామెడీపై పెట్టిన దృష్టిని కథపై పెట్టకుండా పెద్దతప్పు చేశాడు ఓ సాధారణ కథను ఎంచుకున్న ఆయన దానిని తెరపై సరిగా మలచలేకపోయారు పాతచింతకాయ పచ్చడి లాంటి అరిగిపోయిన కథను కొత్త మెరుగులు దిద్దాలని ఆయన చేసిన ప్రయత్నం పూర్తిగా విఫలమైంది వినోదం, యాక్షన్, కామెడీ, ఎమెషన్ ప్రతి విషయంలో దర్శకుడిగా తన మార్కును చూపించలేకపోయాడు ఫస్ట్ ఫ్రేమ్‌లోనే సినిమా ముగింపు ఏమిటనేది ప్రేక్షకులకు సులభంగా అర్థమవుతుంది అలాగే శ్రీధర్ సీపాన కథ చాలా పాతది తెలుగు సినిమాల్లో ఇలాంటి మూస ఫార్ములాలతో ఎన్నో సినిమాలు వచ్చాయి పాత సినిమాలనే మరొసారి తిరగరాసి ఈ కథను సిద్ధం చేసుకున్నాడు దీని కోసం అతడు ఎలాంటి రిస్క్ తీసుకోలేదు కోన వెంకట్, గోపీమోహన్ ఢీ, రెడీ ఫార్ములాలకు ఈ సినిమా కాలం చెల్లినట్లే ఇకనైనా దానిని పక్కనపెట్టి కొత్తదనంపై వారు దృష్టిపెడితే బాగుంటుంది అనూప్ రూబెన్స్ బాణీలు ఆకట్టుకునేలా లేవు నేపథ్య సంగీతం సోసోగానే సాగింది ఉన్నంతంలో బాగున్నదేదైనా వుందా అంటే అది ప్రసాద్ మూరెళ్ళ అందించిన సినిమాటోగ్రఫీ అనే చెప్పుకోవాలి పాటలతో పాటు ప్రతీ సన్నివేశాన్ని తన కెమెరాతో అందంగా చూపించారు వి ఆనంద్ ప్రసాద్ తనపై పెట్టిన ప్రతి రూపాయికి ఆయన న్యాయం చేశారు భవ్య క్రియేషన్స్ సినిమా నిర్మాణ విలువలు బాగున్నాయి ట్రేడ్ టాక్ లౌక్యం తర్వాత మరో విజయం కోసం నిరీక్షిస్తున్న గోపీచంద్‌కు ఈ సినిమా నిరాశనే మిగిల్చింది పేలవమైన కథ, కథనాలతో తెరకెక్కిన ఈ చిత్రం ప్రేక్షకుల ఆదరణను చూరగొనడం కష్టమే నవ్వులతో భాక్సాఫీస్ వద్ద కాసుల వర్షాన్ని కురిపించాలని ఆరాటపడ్డ చిత్రబృందం చివరకు నవ్వులపాలైపోయారు ఈ వారాంతం ఓపెనింగ్స్ రాబట్టడం కష్టమే      
__________________________
           అల్లుడు శ్రీను సినిమా తర్వాత ప్రముఖ నిర్మాత బెల్లంకొండ సురేష్ తనయుడు  సాయి శ్రీనివాస్ హీరోగా తెరకెక్కిన రెండో సినిమా స్పీడున్నోడు సాయి శ్రీనివాస్ సరసన  సొనారిక జంటగా నటించిన ఈ సినిమాని సుడిగాడు ఫేమ్  భీమనేని శ్రీనివాస రావు డైరెక్ట్ చేశాడు 2012లో కోలీవుడ్‌లో హిట్ అయిన సుందర పాండ్యన్ అనే తమిళ సినిమాకి తెలుగు రీమేక్ ఇది  భీమనేని సునీత నిర్మించిన స్పీడున్నోడు సాయి శ్రీనివాస్‌లోని స్పీడుని చూపించిందా లేదా అనేది తెలుసుకోవాలంటే రివ్యూలోకి వెళ్లాల్సిందే        కథ       డిగ్రీ పూర్తయి నాలుగేళ్లయినా ఇంట్లో బాధ్యతల్లేకుండా ఊర్లో స్నేహితుల చుట్టూ తిరిగే ఆవారా శోభన్(సాయి శ్రీనివాస్) ఫ్యాక్షన్ పగలకి పెట్టింది పేరైన అనంతపురం జిల్లా రాప్తాడు శోభన్ స్వగ్రామం స్నేహితుల కోసం ఏమైనా చేసే మనస్తత్వం గల శోభన్ కాలేజీ రోజుల్లోనే పక్కనే వున్న వెంకటాపురం గ్రామానికి చెందిన పదో తరగతి చదువుతున్న అమ్మాయి వాసంతి(సొనారిక)కి లవ్ ప్రపోజ్ చేసి భంగపడతాడు ఆ స్టోరీని అంతటితో మర్చిపోయి ఊర్లో వాళ్లందరి లవ్ స్టోరీలు సక్సెస్ అవడానికి హెల్ప్ చేయడమే పనిగా పెట్టుకుంటాడు అలా లవ్ గురుగా మారిపోయిన శోభన్ అనుకోకుండా ఓరోజు తన స్నేహితుడి లవ్‌ని సెట్ చేయడానికి పక్క ఊరికి వెళ్లగా అక్కడ మళ్లీ తన మాజీ లవర్ కనిపిస్తుంది స్నేహితుడికి సహాయం చేయడానికి ఏమైనా చేయడానికి వెనుకాడని శోభన్ అతడి లవ్ సెట్ చేస్తాడా  ఇంతకీ అక్కడ శోభన్ లవర్ ఎందుకుంది  తన స్నేహితుడు ప్రేమించింది కూడా ఆమెనేనా లేక మరొకరా  ఒకవేళ ఆమె అయితే అప్పుడు శోభన్ ఏం చేస్తాడు  ఫ్యాక్షన్ హత్యలతో, చావుకి చావే సమాధానంగా వున్న ఆ రెండు గ్రామాలకి చెందిన శోభన్, వాసంతిల మధ్య లవ్ స్టోరీ ఎలా సుఖాంతం అయ్యిందనేదే మిగతా కథనం       <img class="gwt-Image" src="/photo/50864386cms">  విశ్లేషణ       సుడిగాడు లాంటి సూపర్ హిట్ కామెడి మూవీని డైరెక్ట్ చేసిన భీమనేని శ్రీనివాస రావు స్పీడున్నోడు మూవీని కూడా అంతే ఎంటర్‌టైన్‌మెంట్‌తో ముందుకు తీసుకెళ్లాడు స్థానిక స్థితిగతులకి అనుగుణంగా  సుందర పాండ్యన్ స్క్రిప్ట్ కి మార్పులు చేర్పులు చేసుకున్న భీమనేని సొంతంగా రాసుకున్న మాటల్లో కూడా మంచి కామెడినీ పండించాడు టైటిల్ స్పీడున్నోడే అయినప్పటికీ ఫస్ట్ హాఫ్‌లో కొంత సెకండ్ హాఫ్‌లో కొంత స్లో నెరేషన్ కనిపించింది కాకపోతే రేసీ సాంగ్స్, కమెర్షియల్ ఎలిమెంట్స్, రిచ్ మేకింగ్‌తోపాటు అక్కడక్కడా పేలిన కామెడీ డైలాగులు సినిమాని ముందుకు తీసుకెళ్లాయి అల్లుడు శ్రీనుతో పోల్చుకుంటే నటుడిగా సాయి శ్రీనివాస్‌లో కొంత పరిణతి, డ్యాన్సింగ్, ఫైట్స్‌లో హార్డ్ వర్క్ కనిపించింది సొనారిక రోల్ యధావిధిగా గ్లామర్ యాంగిల్‌కి పరిమితమైంది క్లైమాక్స్ చివర్లో వచ్చిన  తమన్నా ఐటంసాంగ్ బ్యాచిలర్ బాబు స్పీడున్నోడు మూవీకి ఓ స్పెషల్ ఎట్రాక్షన్ ప్రకాష్ రాజ్, రావు గోపాల రావులు పాత్రల మేరకి మెప్పించారు డిక్టేటర్ ఫేమ్  కబీర్ సింగ్ విలనిజం నామమాత్రమే ఇల్లరికం అల్లుళ్ల పాత్రలో పోసాని మురళీ కృష్ణ, థర్టీ ఇయర్స్ ఇండస్ట్రీ పృథ్వీలు ఆకట్టుకున్నారు  శ్రీనివాస్ రెడ్డి, పృథ్వీ, శకలక శంకర్‌ల కామెడీ ఓకే విజయ్ ఉలగనాథ్ సినిమాటోగ్రఫీ బాగుంది శ్రీ వసంత్ మ్యూజిక్ విషయానికొస్తే, బ్యాచిలర్ బాబు లాంటి ట్యూన్స్ అలరించాయి ఎడిటింగ్ విషయంలో గౌతంరాజు కత్తెరకి ఇంకొంత పని చెబితే ఇంకొంచెం బాగుండేదేమో! ఫ్రెండ్స్ సెంటిమెంట్, ఫ్యామిలీ ఎమోషన్స్ బాగున్నాయి ఫ్రెండ్స్‌లో చెడ్డవాళ్లు వుండవచ్చేమో కానీ ఫ్రెండ్‌షిప్ ఎప్పుడూ చెడ్డది కాదనే కాన్సెప్ట్‌తో తెరకెక్కిన స్పీడున్నోడు మొత్తానికి పర్లేదనిపించాడు       
__________________________
           సుదీర్ఘ విరామం తర్వాత  సూపర్ స్టార్ కృష్ణ కథానాయకుడిగా ఈ శ్రీ శ్రీ అనే సినిమా చేశారు ఓ మరాఠీ సినిమాకు రీమేక్ గా తెరకెక్కిన ఈ చిత్రాన్ని సీనియర్ డైరెక్టర్ ముప్పలనేని శివ దర్శకత్వం వహించారుమహేష్ బాబు వాయిస్ ఓవర్ చెప్పడం సుధీర్ బాబు క్యామియో రోల్ చేయడం విజయనిర్మల-నరేష్ ముఖ్యమైన పాత్రలు చేయడం వంటి కొన్ని విశేషాలు ఈ సినిమాలో ఉన్నాయి మరి ఈ సినిమా ప్రేక్షకులను ఆకట్టుకుందా అంటే విశేషాలలోకి వెళ్లాలి              శ్రీపాద శ్రీనివాసరావు ఉరఫ్ శ్రీశ్రీ (కృష్ణ) విశాఖపట్నంలో పేరుమోసిన లా ప్రొఫెసర్ ఓ టీవీ ఛానెల్లో ప్రోగ్రాం డైరెక్టర్ గా పని చేసే శ్రీశ్రీ కూతురు శ్వేత ​ (అంగన రాయ్)ఓ గిరిజన ప్రాంతాన్ని కాలుష్యంలో ముంచెత్తుతూ అక్కడి జనాల ప్రాణాలతో ఆడుకుంటున్న జేకే ఇండస్ట్రీస్ అనే సంస్థకు వ్యతిరేకంగా ఓ డాక్యుమెంటరీ రూపొందిస్తుంది దీంతో ఆ ఇండస్ట్రీ అధినేత కొడుకు ఇంకో ఇద్దరు కుర్రాళ్లు కలిసి ఆమెను తన ఆఫీస్ లోనే దారుణంగా చంపేస్తారు ఆ సందర్భంలో ఏం చేయలేక నిస్సహాయుడిగా మారిపోయిన శ్రీశ్రీ తన కూతుర్ని చంపిన వాళ్ల మీద కోర్టులో పోరాటం మొదలుపెడతాడు కానీ అక్కడ ఆయనకు న్యాయం జరగదు కోర్టులో ఓడిపోయిన శ్రీశ్రీ తన కూతుర్ని చంపిన వాళ్లపై ఎలా పగ తీర్చుకున్నాడన్నది మిగతా కథ విశ్లేషణ       సినిమాలో కృష్ణ గెటప్ మాత్రమే బాగుంది కాని నటన పరంగా చెప్పడానికి ఏమీ లేదుచాలా డల్ గా కదులుతూ నీరసంగా మాట్లాడుతున్న కృష్ణను చూసి మనకే నీరసం వస్తుంది నరేష్ నటన కూడా ఆకట్టుకోలేదు  విజయనిర్మల పర్వాలేదు ఏదో అలా చుట్టేద్దామన్నట్లే ఉన్నాయి చాలా సన్నివేశాలు డైలాగులు చాలా డ్రమటిక్ గా ఉన్నాయి ముప్పలనేని శివ దర్శకత్వం గురించి మాట్లాడ్డానికేమీ లేదు అంత బోరింగ్ గా ఉంది టోటల్ గా ఇది కేవలం కృష్ణని అభిమానించే వారికి ఘట్టమనేని ఫ్యాన్స్ కు మాత్రమే నచ్చే సినిమా              
__________________________
           మూవీ నేమ్  తను నేను            బ్యానర్ సన్‌షైన్ సినిమా, వయాకామ్ 18 పిక్చర్స్            తారగణం  అవికాగోర్, సంతోష్ శోభన్, రవిబాబు, సత్యకృష్ణన్, అభిషేక్ మహర్షి తదితరులు            స్క్రీన్‌ప్లే, నిర్మాత, దర్శకత్వం  రామ్మోహన్పి            సమర్పణ డిసురేష్‌బాబు            సంగీతం సన్నీ ఎమ్ఆర్            ఎడిటింగ్ మార్తాండ్ కె వెంకటేష్            సినిమాటోగ్రఫీ సురేష్ సారంగం             అష్టాచమ్మా, ఉయ్యాల జంపాల, గోల్కొండ హైస్కూల్ లాంటి కథాబలమున్న చిత్రాలతో అభిరుచి గల నిర్మాతగా గుర్తింపును తెచ్చుకున్నారు రామ్మోహ‌న్‌ తొలి సారి ఆయన దర్శకత్వ బాధ్యతల్ని చేపట్టి స్వీయ నిర్మాణంలో రూపొందించిన చిత్రం తను నేను సంతోష్‌శోభన్, అవికాగోర్ జంటగా నటించారు మానవ సంబంధాలకు పెద్దపీట వేస్తూ సినిమాల్ని రూపొందించే రామ్మోహన్ మరో సారి ఆ పంథాను ఆనుసరించి ఈ చిత్రాన్ని తెరకెక్కించారు దర్శకుడిగా రామ్మోహన్ ఏ మేరకు తన ప్రతిభను చూపించారు తను నమ్మిన కథను ఎలా తెరకెక్కించారు తెలుసుకోవాలంటే కథలోని వెళ్లాల్సిందే            కథా విశ్లేషణ            కిరణ్(సంతోష్ శోభన్)చిన్నతనం నుంచి అమెరికా అంటే గిట్టదు అమెరికా, ఎన్‌ఆర్‌ఐ అనే పేర్లు వింటే చాలు చిరాకు పడుతుంటాడు కాల్‌సెంటర్‌లో జాబ్ చేస్తూ హైదరాబాద్‌లో ఒంటరిగా జీవిస్తుంటాడు తన మిత్రులతో కలిసి వెళ్లిన ఓ టూర్‌లో అతనికి సాఫ్ట్‌వేర్ ఇంజనీర్ అయిన కీర్తి(అవికాగోర్)తో పరిచయం ఏర్పడుతుంది తొలిచూపులలోనే ఆమెను ప్రేమిస్తాడు కొన్నాళ్ల పరిచయంలోనే కిరణ్‌లోని మంచితనం చూసి కీర్తి అతన్ని ఇష్టపడుతుంది ఇదిలా ఉండగా కీర్తిని అమెరికాకు పంపించాలనేది ఆమె తండ్రి సర్వేశ్వర్‌రావు బండ్రెడ్డి (ర‌విబాబు)లక్ష్యం తన కంపెనీ తర‌పున యూఎస్‌కు వెళ్లేందుకు కీర్తికి అవకాశం వస్తుంది అయితే కీర్తి అమెరికా వెళ్లడం ఇష్టంలేని కిరణ్ ఆమె ప్రయాణాన్ని ఆపేందుకు పలు ప్లాన్‌లు వేస్తుంటాడు అవేమిటి కిరణ్ ప్రయత్నాలు ఫలించి కీర్తి అమెరికా వెళ్లకుండా ఇక్కడే ఉండిపోయిందా కిరణ్‌ అమెరికాపై ద్వేషం పెంచుకోవడానికి కారణమేంటి వారి ప్రేమ కథ ఏ విధంగా విజయతీరాలకు చేరుకుందిఅన్నదే మిగతా కథ            నటీనటుల ప్రతిభాపాటవాలు            వర్షం దర్శకుడు శోభన్ తనయుడు సంతోష్ శోభన్ ఈ సినిమాతో కథానాయకుడిగా అరంగేట్రం చేశాడు గోల్కొండ హైస్కూల్‌లో కీలక పాత్ర‌ను పోషించిన అత‌డిని ఈ సినిమాతో రామ్మోహన్ హీరోను చేశాడు దర్శకుడు అనుకున్న పాత్రకు సంతోష్ కరెక్ట్‌గా సరిపోయాడు తొలి సినిమానైనా ఎక్కడ అలాంటి ఫీల్ కనిపించకుండా జాగ్రత్త పడ్డాడు గొంతు అతడికి ప్లస్‌పాయింట్‌గా నిలిచింది వైవిధ్యమైన స్లాంగ్‌లో అతడు సంభాషణలు చెప్పే తీరు బాగుంది కానీ నటన పరంగా చాలా మెరుగవ్వాల్సిఉంది సినిమా ఆద్యంతం అతడి అభినయం నాని, మహేష్‌బాబులను తలపిస్తుంది వారిని అనుకరించే ప్రయత్నాలు చేశాడు ఎమోషనల్ సన్నివేశాల్లో తేలిపోయాడు డ్యాన్సుల పరంగా చెప్పడానికి ఏమీలేదు అవికాగోర్ పాత్రలో ఎలాంటి కొత్తదనం లేదు గత చిత్రాల్లో చేసిన పాత్రనే ఇందులో మరోసారి పోషించింది సంతోష్‌తో ఆమె కెమిస్ట్రీ తెరపై వర్కవుట్ కాలేదు తన పర్సనాలిటీపై ఇప్పటికైనా దృష్టిసారిస్తే బాగుంటుంది సర్వేశ్వర్‌రావుగా రవిబాబు పాత్రను తీర్చిదిద్దిన తీరు బాగున్న అతడి పాత్రకు సరైన జస్టిఫికేషన్ ఇవ్వలేకపోయారు దర్శకుడు కిరణ్ స్నేహితుడిగా నటించిన అభిషేక్ మహర్షి అక్కడక్కడ నవ్వించే ప్రయత్నం చేశారు సత్యకృష్ణన్, రాజశ్రీనాయుడు, కిరీటి చిన్న చిన్న పాత్రల్లో కనిపించారు వారి పాత్రలకు కథలో పెద్దగా ప్రాధాన్యత లేదు సాంకేతిక నిపుణుల పనితనం            కుటుంబ అనుబంధాల్ని మానవ సంబంధాల్లోని సున్నితమైన భావోద్వేగాలకు పెద్దపీట వేస్తూ సినిమాల్ని రూపొందిస్తుంటారు రామ్మోహన్ నిర్మాతగా మూడు సినిమాల్ని రూపొందించి సక్సెస్‌ను అందుకున్న రామ్మోహన్ తొలిసారి తను నేను చిత్రంతో మెగాఫోన్ చేతబట్టారు తన గత చిత్రాల్లో భిన్న నేపథ్యాల్ని ఎంచుకున్న రామ్మోహన్ ఇందులో ఎన్‌ఆర్‌ఐ కుటుంబాల మధ్య ఉండే సంబంధాల్ని ఆవిష్కరించే ప్రయత్నం చేశారు డబ్బు సంపాదన కోసం విదేశాలకు వెళ్లేవారు అనుబంధాల్ని, అప్యాయతల్ని ఏ విధంగా దూరమవుతున్నారు తల్లిదండ్రులు, అత్మీయుల పట్ల తమ బాధ్యతల్ని ఎలా విస్మరిస్తున్నారు అనే అంశాన్ని ఆధారంగా చేసుకొని సినిమాను నిర్మించారు రామ్మోహన్ ఎంచుకున్న పాయింట్ మంచిదే అయిన దానికి తగ్గ కథానేపథ్యాన్ని ఎంచుకోలేకపోయారు బలమైన స్క్రీన్‌ప్లే లేకపోవడం సినిమాకు పెద్దలోపంగా మారింది నాయకానాయికలు ప్రేమలో పడే సన్నివేశాల్ని, వారి మధ్య అపోహల్ని వచ్చి విడిపోయే ఘట్టాల్ని అర్థవంతగా చూపించలేకపోయారు అంతేకాకుండా హీరోకు తన తల్లిదండ్రులపై, అమెరికాపై ద్వేషం పెరగడానికి గల కారణాలకు సరైన వివరణ ఇవ్వలేకపోయారు ప్రథమార్థంతో పాటు ఇంట్రవెల్ ఎపిసోడ్ వరకు కథను సరైన దారిలో నడిపించిన ఆయన ద్వితీయార్థంలో చేతులెత్తేశారు కథాగమనాన్ని ఇష్టానుసారం తీసుకెళ్లారు ఎంత కథ ఎంతకు ముందుకు సాగక ప్రేక్షకులను అసహనానికి గురిచేస్తుంది తొలి సన్నివేశంతోనే ఈ సినిమా ఎలా ఉండబోతుందో ప్రేక్షకులకు పూర్తిగా అర్థమైపోతుంది ఎక్కడ ఆసక్తి అనేది ఉండదు సినిమాకు టైటిల్ మైనస్‌గా మారింది రామ్మోహన్ అందించిన సంబాషణలు సాదాసీగా సాగాయి దర్శకుడిగా విఫలమైనా నిర్మాతగా మాత్రం సక్సెస్ అయ్యారు రామ్మోహన్, వయాకామ్‌తో కలిసి చిన్న బడ్జెట్‌లో సినిమాను ఉన్నతంగా తీర్చిదిద్దారు సురేష్ సారంగం సినిమాటోగ్రఫీ బాగుంది పాటల్ని అందంగా తెరకెక్కించారు  మార్తాండ్కెవెంకటేష్ ఎడిటింగ్‌కు మరికొంచెం పనిపెడితే బాగుండేది సెకండాఫ్‌లో ట్రిమ్ చేయాల్సిన అంశాలు కొన్ని ఉన్నాయి సన్నీ ఎమ్ఆర్ బాణీలు, నేపథ్య సంగీతం అంతంతమాత్రంగానే ఉన్నాయి ఆయన గత చిత్రాల ట్యూన్స్‌ను గుర్తుకుతెస్తాయి            ట్రేడ్ టాక్            రెగ్యులర్ కమర్షియల్ సినిమాలతో పోలిస్తే ఈ సినిమా పూర్తి భిన్నంగా సాగుతుంది స్టార్ ఇమేజ్, భారీ నిర్మాణ విలువలు లేకుండా కేవలం కథను నమ్మి తక్కువ పాత్రలతో లిమిటెడ్ బడ్జెట్‌లో రామ్మోహన్ ఈ చిత్రాన్ని తెరకెక్కించారు ఏ క్లాస్ పోలిస్తే బీ, సీ వర్గాల్లో ఈ తరహా భావోద్వేగ ప్రధాన చిత్రాలకు ఆదరణ తక్కువే అని చెప్పవచ్చు మల్టీప్లెక్స్ ప్రేక్షకుల తీర్పుపైనే ఈ సినిమా ఫలితం ఆధారపడి ఉంది
__________________________
           మెగామేనల్లుడు సాయి ధరం తేజ్ వరుస విజయాలతో సక్సెస్ ఫుల్ హీరోగా ఎదుగుతున్నాడు ఇప్పటివరకు కమర్షియల్ చిత్రాల్లో నటించిన తేజు మొదటిసారిగా ఓ కొత్త జోనర్ ను ప్రయత్నించాడు అదే తిక్క సినిమా ఓం చిత్రం తరువాత సునీల్ రెడ్డి డైరెక్ట్ చేసిన ఈ చిత్రం తేజుకి, సునీల్ కు            ఎలాంటి విజయాన్ని తెచ్చి పెట్టిందో సమీక్షలోకి వెళ్ళి తెలుసుకుందాం!              ఆదిత్య(సాయి ధరం తేజ్) రియల్ ఎస్టేట్ కంపనీలో పని చేసే ఓ ఉద్యోగి అప్పటివరకు మందు, సిగరెట్, అమ్మాయిలే లోకంగా బ్రతికే ఆదిత్య జీవితంలోకి అంజలి(లారిస్సా బొనేసి) అనే అమ్మాయి ప్రవేశిస్తుంది అంజలిని ప్రాణంగా ప్రేమించిన ఆదిత్య తన కోసం దూరలవాట్లను, తను ఎంతగానో ఇష్టపడే తన తండ్రికి, తన ప్రాణ స్నేహితుడుకి దూరమవుతాడు అంజలి కూడా ఆదిత్యను నిజాయితీగానే ప్రేమిస్తుంది కానీ ఒకానొక సంధర్భంలో ఆదిత్యకు బ్రేకప్ చెప్పాల్సిన పరిస్తితి కలుగుతుంది అంజలి నిజంగానే తనకు బ్రేకప్ చెప్పిందని భావించిన ఆదిత్య మళ్ళీ పాత ఆదిత్యగా మారిపోతాడు ఈ నేపధ్యంలో తన జీవితంలోకి కొన్ని చిత్రవిచిత్రమైన పాత్రలు ఎంటర్ అవుతాయి వారి వల్ల ఆదిత్య            సమస్యల్లో ఇరుక్కుంటాడు ఇంతకీ ఆదిత్యకు ఎదురైన ఆ సమస్యలేంటి వాటిని ఎలా అదిగమించాడు అంజలితో ఆదిత్య ప్రేమ సుఖాంతం అయిందా అనే విషయాలు తెలియాలంటే సినిమా చూడాల్సిందే!       విశ్లేషణ       సినిమా మొదలయినప్పటి నుండి కొత్త పాయింట్, కొత్త జోనర్ అని డైరెక్టర్ అండ్ కో కొట్టిన డబ్బా అంతా ఇంతా కాదు నిజంగానే కొత్త కాన్సెప్ట్ అనుకొని థియేటర్ కు వెళ్ళే ఆడియన్స్ కు ఈ సినిమా పెద్ద పరీక్ష అనే చెప్పాలి అమ్మాయిని ప్రేమించడం, తన కోసం అందరినీ వదులుకోవడం, తను బ్రేకప్ చెప్పిందని మళ్ళీ దూరాలవాట్లకు దగ్గరవ్వడం ఇలాంటి అంశాలతో మొదటి భాగం నడుస్తుంది సెకండ్ హాఫ్ లో అయినా కథను రివీల్ చేస్తారనుకుంటే పొరపాటే అసలు కథ ఉంటేనే కథ మనకు చెప్పడానికి అసలు కథ లేకుండా ఏవేవో క్యారెక్టర్స్ ను క్రియేట్ చేసి సినిమాను            రన్ చేయడంలో పెట్టిన ఫోకస్ కథ విషయంలో పెట్టి ఉండే బావుండేది కన్ఫ్యూజన్ కామెడీ జోనర్ కు చెందిన సినిమా ఇది ఆ కన్ఫ్యూజన్ లో నుండి ఎలాంటి కామెడీ పుట్టలేదు పైగా కొన్ని క్యారెక్టర్స్ చేసే ఓవర్ యాక్షన్ తో విసుగు పుడుతుంది రాజేంధ్ర ప్రసాద్, అలీ, అజయ్, రఘుబాబు, తాగుబోతు రమేశ్, సప్తగిరి ఇలా ఎంతమంది ఆర్టిస్ట్స్ ఉన్నా సినిమాను మాత్రం నడిపించలేకపోయారు అసలు  మన్నారా చోప్రా ఉపయోగం లేని పాత్రలో ఎలా నటించిందో ఆమెకే తెలియాలి సినిమాను రిచ్ గా చూపించాలని సగానికి సగం సినిమాను ఫారెన్ లొకేషన్స్ షూట్ చేశారు అదేమీ సినిమాకు ప్లస్ కాలేదు తమన్ మ్యూజిక్ అంతంత మాత్రంగానే ఉంది ఫోటోగ్రఫి పర్వాలేదనిపించింది కథలో సత్తా            లేనప్పుడు ఏం చేస్తే ఎందుకు చెప్పండి ముఖ్యంగా పతాక సన్నివేశాల్లో నరకం చూపించేశారు వీకెండ్స్ ఎంజాయ్ చేయడానికి ఫ్యామిలీతో సినిమాకు వెళ్లాలనుకునే వారు ఈ సినిమాకు ఎంత దూరంగా ఉంటే అంత మంచిది              
__________________________
           రూ 70 కోట్ల భారీ బడ్జెట్‌తో తెలుగు, హిందీ, తమిళ భాషల్లో  ప్రభుదేవా, మిల్కీ బ్యూటీ  తమన్నా కాంబినేషన్‌లో విజయ్‌ దర్శకత్వంలో రూపొందిన భారీ చిత్రం అభినేత్రి కోన ఫిలిం కార్పొరేషన్‌ సమర్పణలో ఎంవివి సినిమా పతాకంపై ఎంవివిసత్యనారాయణ బ్లూ సర్కిల్‌ కార్పొరేషన్‌, బిఎల్‌ఎన్‌ సినిమాతో కలిసి ఈ చిత్రాన్ని తెలుగులో నిర్మించారు ఈ సినిమా అక్టోబర్ 7న ప్రేక్షకుల ముందుకు వచ్చింది మరి ఈ అభినేత్రి ప్రేక్షకులకు ఎంతవరకు రీచ్ అయిందో సమీక్షలోకి వెళ్లి తెలుసుకుందాం!              కృష్ణ(ప్రభుదేవా) ముంబైలో ఓ సాఫ్ట్ వేర్ కంపనీలో జాబ్ చేస్తూ ఉంటాడు తను పుట్టింది రాజమండ్రి దగ్గర గా వేటపాలెం ప్రాంతంలో ఎప్పటికైనా ఓ మోడర్న్ అమ్మాయిని పెళ్లి చేసుకోవాలనేది కృష్ణ కల అయితే ఊరి నుండి సడెన్ గా ఫోన్ రావడంతో బయలుదేరతాడు తన బామ్మ చావు బ్రతుకుల మధ్య ఉందని దేవి(తమన్నా)అనే పల్లెటూరి పిల్లనిచ్చి పెళ్లి చేస్తారు ఇష్టం లేకుండానే కృష్ణ ఆమెను వివాహమాడతాడు పెళ్ళైన తరువాత దేవి, కృష్ణలు కలిసి ముంబై వస్తారు ఇద్దరు ఓ కొత్తింట్లో దిగుతారు ఆ ఇంట్లో దిగినప్పటి నుండి దేవి వింతగా ప్రవర్తించడం మొదలుపెడుతుంది తన భార్యలో దయ్యం ఉందని భావించిన కృష్ణ దాన్ని వదిలించడానికి ప్రయత్నాలు మొదలుపెడతాడు ఏం చేసిన ప్రయోజనం లేకపోవడంతో అసలు విషయం తెలుసుకోవడానికి దేవిలో ఉన్న దయ్యంతోనే మాట్లాడతాడు తను రూబి అనే మోడల్ అని చెబుతుంది సినిమాలో నటించాలనేది తన కల ఆ కలను నెరవేర్చుకోవడానికే దేవి శరీరంలో ప్రవేశిస్తుంది మరి రూబి అడిగిన కోరికను కృష్ణ నెరవేరుస్తాడా రూబి హీరోయిన్ అవుతుందా దేవి తిరిగి మామూలు మనిషి అవుతుందా కృష్ణ తన భార్యను ప్రేమిస్తాడా అనే అంశాలు తెలియాలంటే సినిమా చూడాల్సిందే! విశ్లేషణ       తీరని కోరికతో చనిపోయిన ఓ అమ్మాయి, మరో అమ్మాయి దేహంలో ప్రవేశించడం తన కోరికను నెరవేర్చుకోవాలనే ప్రయత్నం ఇది పాత కథే అయినా దానికి సినిమా బ్యాక్ డ్రాప్ తీసుకొచ్చి ప్రెజంటేషన్ కొత్తగా ఉండేలా చూసుకున్నారు దేవి అలా ఎందుకు ప్రవర్తిస్తుందో తెలిసే వరకు సినిమా చాలా ఎంటర్టైనింగ్ గా, ఎగ్జైటింగ్ గా సాగిపోతుంది అయితే రెండో భాగం మొదలయినప్పటి నుండి అంత ఉత్కంఠ భరితంగా లేకపోయినా కొన్ని సీన్లు ప్రేక్షకులను కట్టి పడేస్తాయి సినిమాలో ప్రభుదేవా నటన అద్బుతంగా ఉంటుంది తను హీరోగా పూర్తి స్థాయిలో నటించి కొన్నేళ్లు దాటుతున్నా తన ఈజ్ ఏ మాత్రం తగ్గలేదు తన డాన్స్ సంగతి చెప్పనక్కర్లేదు కొత్త స్టెప్స్ తో ఆకట్టుకున్నాడు ఈ సినిమాకు మరో అసెట్ తమన్నా నటన, డాన్స్ ఒక పాటలో ఆమె చేసిన పెర్ఫార్మన్స్ మరోసారి తమన్నా స్టామినా ఏంటో నిరూపించింది దేవిగా, రూబి గా రెండు వేరియేషన్స్ ఉన్న పాత్రలో ఒదిగిపోయింది అటు పల్లెటూరి పిల్లగా, ఇటు మోడర్న్ గర్ల్ గా అధ్బుతమైన వేరియేషన్స్ చూపించింది సోనూసూద్ రియల్ క్యారెక్టర్ నే స్క్రీన్ మీద కూడా చూపించారు సప్తగిరి తన కామెడీతో నవ్వించాడు మురళీశర్మ తన పాత్ర పరిధిలో ఓకే అనిపించాడు సినిమాలో వచ్చే బ్యాక్ గ్రౌండ్ స్కోర్ లో చాలా వరకు మలయాళం ఫ్లేవర్ కనిపిస్తుంది పాటలు, కొరియోగ్రపీ కూడా బాలీవుడ్ స్టైల్ లో ఉంటాయి ముంబై బ్యాక్ డ్రాప్ లో నడిచే కథే అయినా కథకు ప్రేక్షకులు కనెక్ట్ అవ్వడంతో ఆ తేడా పెద్దగా కనిపించదు ఫోటోగ్రఫి ఆకట్టుకుంది సెకండ్ హాఫ్ లో కొన్ని అనవసరపు సన్నివేశాలను ఎడిట్ చేస్తే ఇంకా బావుటుంది అభినేత్రి హారర్ సినిమా అయినా సినిమాలో ఎక్కడా దయ్యం కనిపించదు కథను ప్రేక్షకుడికి అర్ధమయ్యేలా ఎంటర్టైనింగ్ వే లో చెప్పడం వలన అందరూ కనెక్ట్ అవుతారు అయితే ఫస్ట్ హాఫ్ లో ఉన్నంత ఆసక్తి సెకండ్ హాఫ్ లో కలిగించడంలో డైరెక్టర్ ఫెయిల్ అయ్యాడు ఓవరాల్ గా సినిమాను ఒకసారి చూడొచ్చు మళ్ళీ మళ్ళీ చూసేంత గొప్పగా లేకపోయినా బోర్ కొట్టించేలా మాత్రం ఉండదు            
__________________________
            సునీల్ హీరోగా నటించిన తాజా చిత్రం ‘ఈడు గోల్డ్ ఎహే’ అక్టోబర్ 7న ప్రేక్షకుల ముందుకు వచ్చింది బిందాస్, దూసుకెళ్తా సినిమాలతో తనకంటూ ప్రత్యేక గుర్తింపు తెచ్చుకున్న వీరు పోట్ల ఈ చిత్రానికి దర్శకత్వం వహించారు సునీల్‌కు జంటగా సుష్మా రాజ్, రిచా పనాయి నటించారు ఏకే ఎంటర్‌టైన్‌మెంట్స్ బ్యానర్‌పై సుంకర రామబ్రహ్మం ఈ చిత్రాన్ని నిర్మించారు రొమాంటిక్ కామెడీ డ్రామాగా తెరకెక్కిన ఈ సినిమాకి సాగర్ మహతి సంగీతం అందించారు              అనాథ అయిన బంగార్రాజు (సునీల్) చాలా అమాయకుడు అతను ఏ పనిలో చేరినా అపశకునమని అందరూ భావిస్తారు బంగార్రాజు జంగారెడ్డి గూడెం నుంచి ఉద్యోగం కోసం విజయవాడ వస్తాడు అక్కడ నారథరావు(పృథ్వి) దగ్గర కొరియర్ బాయ్‌గా చేరతాడు ఇక్కడ బంగార్రాజు కారణంగా నారథరావు కొరియర్ సెంటర్‌ను కోల్పోవాల్సి వస్తుంది బంగార్రాజును అపశకునంగా భావించిన నారథరావు హైదరాబాద్‌లో ఉన్న ప్రభాస్ శ్రీను దగ్గరకి ఉద్యోగం కోసం పంపిస్తాడు అక్కడ బంగార్రాజును జయసుధ తల్లిలా చేరదీస్తుంది జయసుధ కొడుకు శ్రీనివాస్ (అరవింద్ కృష్ణ)ను తమ్ముడిలా భావించి అతని వ్యాపారాలను చూసుకుంటూ ఉంటాడు బంగార్రాజు మరోవైపు బెట్టింగ్ కింగ్ మహాదేవ్ (పునీత్ ఇస్సార్) సునీల్ వర్మ (సునీల్) కోసం వెతుకుతూ ఉంటాడు అనుకోకుండా ఒక రోజు బంగార్రాజును చూస్తాడు అచ్చం సునీల్ వర్మలా ఉన్న బంగార్రాజుపై మహాదేవ్ దాడి చేస్తాడు నేను సునీల్ వర్మను కానని ఎంత చెప్పినా మహాదేవ్ వినిపించుకోడు జయసుధను కిడ్నాప్ చేసి సునీల్ వర్మను తనకప్పగిస్తే నీ తల్లిని విడిచిపెడతానని బంగార్రాజుకు చెపుతాడు అసలు సునీల్ వర్మ ఎవరు అతనికి, మహాదేవ్‌కి ఉన్న సంబంధమేంటి బంగార్రాజు సునీల్ వర్మను పట్టున్నాడా అనే విషయాలు తెరమీదే చూడాలి విశ్లేషణ       రూ 900 కోట్ల విలువైన లాఫింగ్ బుద్ధ విగ్రహాల చుట్టూ తిరిగేదే ఈ ‘ఈడు గోల్డ్ ఎహే’ సినిమా కథ కథ పాతదే అయినప్పటికీ దానికి కొన్ని ట్విస్ట్‌లు జోడించి కొత్తగా చూపించే ప్రయత్నం చేశాడు దర్శకుడు వీరు పోట్ల తొలి భాగంలో కథ సాఫీగానే సాగినప్పటికీ సెకండాఫ్‌ కొంచెం గజిబిజిగా ఉంటుంది ట్విస్ట్‌లు ఎక్కవైపోవడంతో ప్రేక్షకుడు కొంచెం భారంగా ఫీలవుతాడు దర్శకుడు స్క్రీన్‌ప్లేపై మరింత శ్రద్ధ కనబరిచి ఉంటే బాగుండేదనిపిస్తుంది బంగార్రాజు పాత్రలో సునీల్ ఎప్పటిలానే జోష్‌తో నటించాడు అమాయకత్వాన్ని చూపుతోనే తనలోని హాస్యాన్ని పండించాడు యాక్షన్ సీన్లలో కూడా ఫర్వాలేదనిపించాడు హీరోయిన్లు రిచా పనాయి, సుష్మా రాజ్‌‌లకు కథలో అంత ప్రాధాన్యత లేనప్పటికీ అందాలను ప్రదర్శించే ప్రయత్నం చేశారు షకలక శంకర్, వెన్నెల కిశోర్, ప్రభాస్ శ్రీనుల కామెడీ ఫర్వాలేదు జయసుధ, పునీత్ ఇస్సార్, పోసాని, నరేష్ తమ పాత్రలకు న్యాయం చేశారు టెక్నికల్ విషయానికి వస్తే దేవరాజ్ సినిమాటోగ్రఫీ చాలా బాగుంది ముఖ్యంగా పాటలు అందమైన లొకేషన్లలో రిచ్‌గా ఉన్నాయి సినిమాకి ప్రధానంగా మ్యూజిక్ మైనస్ పాయింట్ అని చెప్పాలి చివర్లో వచ్చే ఒక్క పాట మినహా మిగిలనవన్నీ విసిగిస్తాయి నేపథ్య సంగీతం అంతంతమాత్రంగానే ఉంది సాధారణంగా సునీల్ సినిమా అంటే ప్రేక్షకులు కామెడీని ఆశిస్తారు ఈ సినిమాలో కూడా కామెడీ పాళ్లు బాగానే ఉన్నప్పటికీ ఆకట్టుకునే రీతిలో సన్నివేశాలు లేవు మొత్తం మీద ‘ఈడు నిజంగా గోల్డ్ ఎహే’ అన్నంత రేంజ్‌లో లేకపోయినా ‘రోల్డ్ గోల్డ్’లా మాత్రం లేదు
__________________________
           మాజీ ప్రధాన మంత్రి దేవ గౌడ మనువడు, మాజీ ముఖ్యమంత్రి హెచ్డి కుమారస్వామి తనయుడు అయిన  నిఖిల్ కుమార్ గౌడ హీరోగా తన అదృష్టాన్ని పరీక్షించుకోవడానికి అక్టోబర్ 6న జాగ్వార్ చిత్రంతో ప్రేక్షకుల ముందుకొచ్చాడు తెలుగు, కన్నడ భాషల్లో ఏకకాలంలో రూపింది ఒకేరోజు విడుదలయిన ఈ చిత్రం ప్రేక్షకులను ఎంతవరకు మెప్పించిందో సమీక్షలోకి వెళ్ళి తెలుసుకుందాం!              కృష్ణ(నిఖిల్ కుమార్) అనే వ్యక్తి మాస్క్ ధరించి రిటైర్ అయిన జడ్జ్ ను, ఓ పోలీస్ ఆఫీసర్ ను చంపేస్తాడు తను అలా చంపడం అందరికీ తెలియాలనే ఉద్దేశ్యంతో ఎస్ఎస్ చానెల్ ను హ్యాక్ చేసి తను చంపే దృశ్యాలను లైవ్ టెలికాస్ట్ చేస్తాడు ఎవరు హ్యాక్ చేసి ఇలాంటి పనులు చేస్తున్నారో తెలియని చానెల్ యాజమాన్యం ఆ షోను ఆపడానికి ప్రయత్నిస్తారు కానీ టిఆర్పి రేటింగ్ కోసం చానెల్ అధినేత శౌర్యప్రసాద్(సంపత్) ఆ ప్రోగ్రాంను అలానే టెలికాస్ట్ చేయమంటాడు అయితే అలా వరుస హత్యలు ఎవరు ఎందుకు చేస్తున్నారో తెలుసుకోవడానికి ప్రభుత్వం జెబి(జగపతిబాబు) అనే సిబిఐ ఆఫీసర్ ను నియమిస్తుంది ఈలోగా కృష్ణ శాంతి గ్రూప్ ఆఫ్ మెడికల్ కాలేజ్ లో ఫస్ట్ ఇయర్ మెడికల్ స్టూడెంట్ గా ఎంట్రీ ఇస్తాడు ప్రియా(దీప్తి) అనే అమ్మాయిని చూసి ప్రేమలో పడతాడు ఇది ఇలా ఉండగా కాలేజ్ ఆధ్వర్యంలో నడుస్తున్న హాస్పిటల్స్ ప్రజలకు సేవ చేయకుండా వ్యాపార ధోరణిలో నడుస్తుండడం గమనించిన ఆర్య(ఆదర్శ్ బాలకృష్ణ) అనే ఫైనల్ ఇయర్ స్టూడెంట్ దాన్ని ఎదిరించాలని నిర్ణయించుకుంటాడు దీంతో హాస్పిటల్ ను నడుపుతున్న శౌర్యప్రసాద్ ఆర్యను ఎలా అయినా దెబ్బ తీయాలని ఆలోచిస్తాడు చివరగా ఆర్యను శౌర్య ప్రసాద్ చంపేశాడా అసలు కృష్ణ ఒకరి తరువాత ఒకరిని చంపడానికి గల కారణం ఏంటి శౌర్యప్రసాద్ చానెల్ నే కృష్ణ ఎందుకు టార్గెట్ చేశాడు శౌర్య ప్రసాద్ కారణంగా కృష్ణకు వచ్చిన సమస్యలేంటి రావు రమేష్, రమ్యకృష్ణల పాత్రలు ఎలా ఉండబోతున్నాయి అనే విషయాలు తెలియాలంటే సినిమా చూడాల్సిందే! విశ్లేషణ       ఇప్పుడిప్పుడే తెలుగు ఇండస్ట్రీలో మార్పులు చోటు చేసుకుంటున్నాయి కొత్త కథలను ప్రేక్షకులకు అందిస్తున్నారు కథా, కథనాలు బలంగా ఉండేలా చూసుకుంటున్నారు ఈ నేపధ్యంలో జాగ్వార్ అంటూ కోట్ల పెట్టుబడి పెట్టి రిలీజ్ చేసిన సినిమా మూస ధోరణిని మరోసారి గుర్తు చేసింది హీరో కుటుంబానికి అన్యాయం జరగడం, ఆ అన్యాయం చేసిన వారిని ఎదిరించడానికి హీరో తెర ముందుకు రావడం, వారు చేసిన తప్పులు వారితోనే చెప్పించడం ఇప్పటికే మనం ఇలాంటి కథలు చాలానే చూసేసామ్ పోనీ కథనంలో, డైలాగ్స్ లో కొత్తదనం ఉంటుందా అనుకుంటే పొరపాటే సీన్ లో తరువాత ఏం జరగబోతుందో కామన్ ఆడియన్ ఊహించే విధంగా స్క్రీన్ ప్లే ఉంటుంది పంటి కింద రాయిలా సంధర్భం లేకుండా పాటలు రావడం ప్రేక్షకులకు విసుగు పుట్టిస్తాయి జగపతి బాబు లాంటి నటుడ్ని సరిగా ఉపయోగించుకోలేకపోయారు విలన్ పాత్రలో సంపత్ ఎప్పటిలానే సెటిల్డ్ గా నటించాడు రావు రమేష్, రమ్యకృష్ణ ల నటన గురించి చెప్పనక్కర్లేదు సెకండ్ హాఫ్ లో బ్రహ్మానందం కనిపిస్తాడు కానీ నవ్వించలేకపోయాడు హీరోయిన్ ను కేవలం పాటల కోసం పెట్టుకున్నారే తప్ప ఆమె పాత్రకు ఎలాంటి ప్రాముఖ్యత ఉండదు ఇక హీరో నిఖిల్ గౌడకు ఇది మొదటి సినిమా సినిమాల్లోకి రావడానికి తను అన్ని రకాలుగా ట్రైనింగ్ తీసుకున్నాడు డాన్సులు, ఫైట్స్ వరకు ఓకే కానీ నటనలో పరిణితి చెండాల్సి వుంది కొన్ని చోట్ల కాస్త అతి చేశాడని అనిపించక మానదు తమన్ రెగ్యులర్ మ్యూజిక్ తో విసిగించాడు పాటలన్నీ ఒకే విధంగా ఉంటాయి మనోజ్ పరమహంస ఫోటోగ్రఫీ చాలా రిచ్ గా ఉంటుంది నిర్మాణ విలువలు ఎంత భారీగా ఉన్నాయో ప్రతి ఫ్రేమ్ లో కనిపించింది విజయేంధ్ర ప్రసాద్ అందించిన కథలో సందేశం ఉన్నా డైరెక్టర్ మహదేవ్ దాన్ని సరిగ్గా ఎగ్జిక్యూట్ చేయలేకపోయారు రెగ్యులర్ కమర్షియల్ చిత్రాలు కోరుకునే ప్రేక్షకులకు మాత్రం ఈ సినిమా నచ్చే అవకాశాలు ఉన్నాయి కొత్తదనాన్ని కోరుకునే ప్రేక్షకులకు మాత్రం ఈ సినిమా నచ్చదనే చెప్పాలి
__________________________
            కోడిరామకృష్ణ ఈ పేరు చెప్పగానే మనకు గుర్తొచ్చేవి అమ్మోరు, దేవి, దేవుళ్ళు, అంజి, అరుంధతి సినిమాలు ఆయన కుటుంబ కథా చిత్రాలను చేసినప్పటికీ ప్రేక్షకుల్లో మాత్రం ఆయనకు గ్రాఫిక్స్ సినిమాలకే ఎక్కువ మార్కులు పడ్డాయి ఇండస్ట్రీకు వచ్చి మూడు దశబ్ధాలు దాటినప్పటికీ ఇప్పటికీ తన దర్శకత్వ ప్రతిభతో ఆకట్టుకుంటున్నారు ఆయన కథలో నుండి పుట్టుకొచ్చిన మరో చిత్రం నాగభరణం శుక్రవారం నాడు ప్రేక్షకుల ముందుకు వచ్చిన ఈ సినిమా ఎంతవరకు ఆడియన్స్ కు రీచ్ అయిందో సమీక్షలోకి వెళ్ళి తెలుసుకుందాం       కథ       గ్రహణం నాడు దేవతలంతా వారి శక్తులను కోల్పోవడంతో రాక్షసులు, క్షుద్ర శక్తులు తమ ప్రతాపాన్ని చూపడానికి సిద్ధమైపోతారు దీన్ని ఆపడానికి దేవతలంతా కలిసి ఓ మహా కలశంలో వారి శక్తులను పొందుపరిచి శివయ్య వంశస్థులను రక్షణగా పెడతారు ఈ కలశాన్ని దక్కించుకోవడానికి కాపాలి అనే రాక్షసుడు ప్రయత్నిస్తూ ఉంటాడు ఆ కలశానికి పూజలు నిర్వహిస్తున్న సమయంలో కాపాలి శివయ్య వంశానికి చెందిన శివయ్య( సాయికుమార్)తో తలపడతాడు శివయ్యకు అండగా తన వంశోద్ధారకురాలు నాగమ్మ( రమ్య) ఉంటుంది పరాక్రమవంతురాలైన నాగమ్మను ఎదిరించడం కాపాలికి సాధ్యం కాక వెనుదిరుగుతాడు అప్పటినుండి నాగమ్మను ఎదిరించి ఆ కలశాన్ని తన సొంతం చేసుకొని ప్రపంచాన్ని ఏలడానికి కాపాలి చేయని ప్రయత్నం ఉండదు ఆ ప్రయత్నంలో భాగంగానే నాగమ్మను చంపేస్తాడు కాపాలి చివరికి కలశం ఎవరికి దక్కింది నాగమ్మ తన ప్రతీకారాన్ని ఏ విధంగా తీర్చుకుంది అనే విషయాలు తెలియాలంటే సినిమా చూడాల్సిందే       ప్లస్ పాయింట్స్       క్లైమాక్స్            విష్ణువర్ధన్            గ్రాఫిక్స్       మైనస్ పాయింట్స్       కథ,కథనం            రమ్య            పాటలు       విశ్లేషణ       అమ్మోరు, దేవి, అరుందతి ఇలా కోడిరామకృష్ణ తెరకెక్కించిన ప్రతి సినిమా ఎంతో వైవిధ్యంగా ఉంటుంది ముఖ్యంగా ఆయన సినిమాల్లో గ్రాఫిక్స్ కోసం కొత్త టెక్నాలజీను ఉపయోగిస్తుంటారు నాగభరణం సినిమాలో కూడా పామును గ్రాఫిక్స్ రూపంలో చక్కగా చూపించారు ఎక్కడా ఇది గ్రాఫిక్స్ మాదిరి అనిపించదు నిజమైన పాములానే ఆకట్టుకుంది విష్ణువర్ధన్ లాంటి లెజండరీ యాక్టర్ ను మరోసారి తెరపై చూపించడానికి కోడిరామకృష్ణ చేసిన ప్రయత్నంమెచ్చుకోదగ్గది లేని మనిషిని గ్రాఫిక్స్ రూపంలో సృష్టించడం, ఆయన ధరించే బట్టలు, ఆభరణాలు ఇలా ప్రతి విషయంలో ఎన్నో జాగ్రత్తలు తీసుకున్నారు కథ పాతదే అయినా ట్రీట్మెంట్ కొత్తగా ఉండడానికి ప్రయత్నించారు అయితే మొదటి భాగం అసలు తెలుగు నేటివిటీకు తగ్గట్లు లేదు అనవసరపు పాటలు, సన్నివేశాలతో విసుగుపుట్టించారు రెండో భాగాన్ని కూడా ఊహించినంత ఎఫెక్టివ్ గా ప్రెజంట్ చేయలేకపోయారు సాయికుమార్ యాక్షన్ ఎపిసోడ్, క్లైమాక్స్ లో విష్ణువర్ధన్ ఎపిసోడ్, అలానే రెండు మూడు సీన్లు తప్ప సినిమాలో చెప్పుకోవడానికి పెద్దగా ఏదిలేదు కథను చెప్పే పాత్రలు బలంగా ఉండాలి ఈ సినిమాలో రమ్య మిస్ కాస్ట్ అనే చెప్పాలి గ్లామర్ పరంగా ఆమెను ప్రేక్షకులు ఆదరించారు అయితే ఓ పవర్ ఫుల్ అమ్మాయిగా ఆమె సెట్ కాలేదు తను చెప్పే డైలాగ్స్ కూడా పెద్దగా కనెక్ట్ కావు కథ, కథనాలు ఎలా ఉన్నా టెక్నికల్ గా మాత్రం చిత్రబృందం చాలా కష్టపడిందనే చెప్పాలి కన్నడ సినిమాను తెలుగు డబ్ చేయడం కాబట్టి కన్నడ నేటివిటీకు సినిమా దగ్గరగా ఉన్నట్లు అనిపిస్తుంది ఇటువంటి కథలు, సినిమాలు తెలుగులో చాలానే వచ్చాయి అయితే గ్రాఫిక్స్ ను ఎక్కువ శాతం పెట్టి మరోసారి మనకుచూపిస్తున్నారు పాటలు ఒక్కటి కూడా గుర్తుపెట్టుకునే విధంగా లేవు నేపధ్య సంగీతం కూడా అంతంత మాత్రంగానే ఉంది పాము, పగ, దానికి పరమ శివుని బ్యాక్ డ్రాప్ కాబట్టి బి, సి ఆడియన్స్ ఎక్కువగా ఈ సినిమాకు కనెక్ట్ అయ్యే అవకాశాలు ఉన్నాయి మొత్తానికి నాగభరణం ఆశించిన అంచనాలను అందుకోలేకపోయింది
__________________________
           సుమంత్ అశ్విన్‌-పూజా జ‌వేరి జంట‌గా కాల‌కేయ ప్ర‌భాక‌ర్ కీల‌క‌పాత్ర‌లో మ‌ను డైరెక్ష‌న్‌లో తెర‌కెక్కిన సినిమా రైట్ రైట్‌ లవర్స్, కేరింత లాంటి సినిమాలతో యూత్ కు దగ్గరైన సుమంత్, ఈ సారి ఫ్యామిలీ ఆడియన్స్ ను టార్గెట్ చేస్తూ చేసిన సినిమా రైట్ రైట్ ఈ సినిమా ఆడియన్స్ కు చేరిందా లేదా అంటే కథలోకి వెళ్లాల్సిందే                        పోలీస్ ఆఫీస‌ర్ కావాల‌ని క‌ల‌లు క‌నే ర‌వి (సుమంత్ అశ్విన్‌) తండ్రి అక‌స్మాత్తుగా చ‌నిపోవ‌డంతో ఆ ఆశ‌యాన్ని ప‌క్క‌న పెట్టి కండ‌క్ట‌ర్‌గా జాయిన్ అవుతాడు కొత్త‌గా జాబ్‌లోకి వ‌చ్చిన ర‌వికి గ‌విటి రూట్ వేస్తారు ఆ రూటు విశేషం ఏంటంటే బ‌స్సు వెళ్లే టైమే కాని ఎప్పుడు తిరిగి వ‌స్తుందో ఎవ్వ‌రికి తెలియ‌దు ఆ రూటు బ‌స్ డ్రైవ‌ర్ శేషు( కాలకేయ ప్రభాకర్) ఆ ఊరికి వెళ్లేది ఒక్క బస్సే కావటంతో బస్ డ్రైవర్, కండక్టర్ లు ఊరి జనాలకు దగ్గరవుతారు ర‌వి ఆ బ‌స్సులో డైలీ వ‌చ్చే హీరోయిన్ క‌ళ్యాణి (పూజ జవేరి)తో రవి ప్రేమలో పడతాడు త‌ర్వాత అనుకోకుండా గ‌విటి స‌ర్పంచ్ విశ్వనాథ్ కుమారుడు దేవా చ‌నిపోతే ఆ నేరం ర‌వి మీద ప‌డుతుంది అసలు దేవా ఎలా చనిపోయాడు ఆ కేసు నుంచి రవి ఎలా బయటపడ్డాడు అన్నదే మిగతా కథ  విశ్లేష‌ణ‌            ఇప్ప‌టి వ‌ర‌కు ల‌వ‌ర్ బాయ్‌గా క‌నిపించిన సుమంత్ అశ్విన్ రైట్ రైట్‌లో కాస్త ఎమోష‌న్స్‌, ల‌వ్ ట్రాక్ మిక్స్ అయిన పాత్ర‌ను పోషించాడు ఇక డ్రైవ‌ర్ క్యారెక్ట‌ర్‌లో కాల‌కేయ ప్ర‌భాక‌ర్‌కు కూడా మంచి పాత్రే ద‌క్కింది  హీరోయిన్ పూజ న‌టించేందుకు పెద్ద స్కోప్ లేదు సినిమాను ఫ‌స్ట్ హాఫ్‌లో ల‌వ్ స్టోరీతో ఓ మాదిరిగా నడిపారు సెకండాఫ్‌కు వ‌చ్చేస‌రికి సీన్లు బోర్ కొట్టించేస్తాయి చిన్న ల‌వ్ స్టోరీకి క్రైం ఎలిమెంట్స్ జోడించి తెర‌మీద‌కు తెచ్చే ప్ర‌య‌త్నం పెద్ద‌గా ఆక‌ట్టుకోలేదు సినిమా చూస్తున్నంత సేపూ ఎక్కడా కొత్తదనం కనిపించదు మొత్తం మీద ఇదో విఫలప్రయత్నమే       
__________________________
  చిత్రం సరబ్‌జీత్‌  తారాగణం ఐశ్వర్యరాయ్‌, రణ్‌దీప్‌ హుడా, రిచా చద్దా, దర్శన్‌ కుమార్‌ తదితరులు  దర్శకుడు ఒమంగ్‌ కుమార్‌       పాకిస్థాన్ జైలులో మ‌ర‌ణించిన భారతీయుడు స‌ర‌బ్ జీత్ జీవిత క‌థ ఆధారంగా రూపొందిన మూవీ స‌ర‌బ్ జీత్ స‌ర‌బ్ జీత్ గా ర‌ణ‌దీప్ హుడా న‌టించగా, అత‌డి సోద‌రి ద‌ల్బీర్ కౌర్ పాత్ర‌ను ఐశ్వ‌ర్య‌రాయ్ పోషించింది అనుకోకుండా సరిహద్దు దాటి పాకిస్థాన్‌లో అడుగుపెట్టిన  సరబ్ జీత్ 23 ఏళ్లపాటు జైల్లోనే నరకం చవిచూశాడు సోదరి దల్బీర్‌ కౌర్ 23 ఏళ్లపాటు అతన్ని విడిపించేందుకు శ్రమపడింది ఆ కథతో ఒమంగ్ కుమార్ సినిమా తీశాడు మేరీకోమ్‌ లాంటి జీవితకథ తీసిన దర్శకుడు ఒమంగ్‌ కుమార్‌ మరో మారు నిజజీవిత కథనే ఎంచుకోవటం విశేషం ఈ సినిమా కోసం ఐశ్వర్యరాయ్‌ చాలా కష్టపడింది యువతి, మధ్యవయస్కురాలిగా రెండు రకాలుగా నటించింది ఐశ్వర్య ఉత్తరప్రదేశ్ ప్రభుత్వదం ఈ సినిమాకు పన్ను మినహాయింపు ఇవ్వగా కేన్స్ లో కూడా ఈ సినిమాను ప్రదర్శించారు              అది పంజాబ్‌లోని భారత్‌ - పాక్‌ సరిహద్దులోని బిఖివిండ్‌ గ్రామం ఆ వూర్లో సరబ్‌జీత్‌ సింగ్‌ (రణ్‌దీప్‌ హుడా) అంటే తెలియనివారుండరు అందరికీ తలలో నాలుకలా ఉంటూ నవ్వుతూ, నవ్విస్తూ ఉంటాడు అతనికి తండ్రి, సోదరి దల్బీర్‌ కౌర్‌ (ఐశ్వర్యరాయ్‌), భార్య సుఖ్‌ప్రీత్‌ (రిచా చద్దా), ఇద్దరు పిల్లలు ఉన్నారు కూలీ నాలీ చేసుకొంటూ ఉన్నంతలో సంతోషంగా బతుకుతున్నారు ఒకరోజు రాత్రి సరబ్‌జీత్‌ అనుకోకుండా సరిహద్దు దాటి పాకిస్థాన్‌లో అడుగుపెట్టాడు అతడు భారతదేశం నుంచి పాకిస్థాన్‌లోకి రహస్యంగా వచ్చిన గూఢచారి అనే నెపంతో పాక్‌ సైనికులు అరెస్టు చేశారు మూడు నెలల క్రితం లాహోర్‌లో జరిగిన బాంబు పేలుళ్ల నిందితుడు మంజీత్‌ సింగ్‌ ఇతనే అంటూ జైలులో పడేశారు అక్కడి న్యాయస్థానం విచారణ జరిపి ఉరిశిక్ష వేసింది సరబ్‌జీత్‌ ఎక్కడికి వెళ్లిపోయాడో తెలియక ఇంట్లోవాళ్లు వెతకడం ప్రారంభించారు అంతలో సరబ్‌జీత్‌కు పాకిస్థాన్‌లో ఉరిశిక్ష పడిందని అతని సోదరి దల్బీర్‌ కౌర్‌కు తెలిసింది లాహోర్‌ పేలుళ్ల కేసులో సరబ్‌జీత్‌ ప్రమేయం లేదని మంజిత్‌ సింగ్‌ వేరే ఉన్నాడని నిరూపించడానికి దల్బీర్‌ చాలా కష్టాలు పడింది పాకిస్థాన్‌ ప్రభుత్వంతో న్యాయ పోరాటం చేసి సరబ్‌జీత్‌ నిరపరాధి అని నిరూపించింది 1991లో ప్రారంభమైన ఆ న్యాయ పోరాటం 2013 వరకు అంటే 23 ఏళ్లు సాగింది సరబ్‌జీత్‌ను విడుదల చేయడానికి ఇంకొంతకాలం పట్టేలా ఉండటంతో బెయిల్‌పై బయటకు తీసుకొద్దామని దల్బీర్‌ అనుకుంది ఆ సమయంలోనే జైలులో తోటి ఖైదీ దాడి చేయడంతో సరబ్‌జీత్‌ మృతి చెందాడు అతని కోసం దల్బీర్‌ చేసిన ఆ 23 ఏళ్ల పోరాటమే ఈ చిత్ర కథ  ఎనాలిసిస్       ఈ సినిమాలో ఐశ్వర్యరాయ్‌ పూర్తిగా కథలో లీనమై నటించింది ఆహార్యంలోనూ నటనలోనూ వంక పెట్టేందుకు వీలులేకుండా ఆమె నటనా ప్రతిభ చూపింది జజ్బా సినిమా నిరాశ పరచటంతో దీనిపై చాలానే ఆశలు పెట్టుకుంది అయితే ఇది కూడా ఒక వర్గం ప్రేక్షకులకే పరిమితమయ్యే సినిమాగా రూపొందింది దీంతో కమర్షియల్ గా ఆమెకు బ్రేక్ వచ్చే అవకాశమైతే లేదు అంతేకాదు సినిమాటిక్ గా ఉండేందుకు చేసిన కొన్ని మార్పులు సరిగా అతకకపోగా కథతో సంబంధం లేనట్లు అనిపిస్తాయి సరబ్జీత్ గా  రణదీప్ హుడా నటనఫర్వాలేదు అతని భార్యగా రిచా చద్దాకు నటించటానికి పెద్దగా ఏమీ లేని పాత్ర మొత్తం మీద మేరీకోమ్ లాగే ఈ సినిమా కూడా పెద్దగా ఆకట్టుకునే అవకాశం లేదు సో దర్శకుడికి  బయోపిక్ లు కలిసి వసస్తున్నట్లు లేదు
__________________________
           జెంటిల్‌మన్ సినిమా తరువాత ఇంద్రగంటి మోహన్ కృష్ణ సిద్ధం చేసుకున్న కన్ఫ్యూజన్ కామెడీ ఎంటర్‌టైనర్ అమీతుమీ అవసరాల శ్రీనివాస్, అడివి శేష్‌లు హీరోలుగా నటించిన ఈ సినిమా శుక్రవారం ప్రేక్షకుల ముందుకు వచ్చింది మరి ఈ సినిమా ఆడియన్స్‌ను ఏ మేరకు మెప్పించిందో సమీక్షలోకి వెళ్లి తెలుసుకుందాం!               వ్యాపారవేత్త అయిన జనార్ధన్(తనికెళ్ల భరణి)కి ఇద్దరు పిల్లలు ఒకరు దీపిక(ఈషా), మరొకరు విజయ్(అవసరాల శ్రీనివాస్) జనార్ధన్‌ శత్రువు కుమార్తె అయిన మాయ(అదితి)ని విజయ్ ప్రేమిస్తుంటాడు దీపిక అనంత్(అడివి శేష్) అనే ఓ కుర్రాడిని ప్రేమిస్తుంది వీరి ప్రేమ వ్యవహారాలకు తండ్రి జనార్ధన్ అంగీకరించడు దీంతో తరచూ ఇంట్లో గొడవలు జరుగుతూనే ఉంటాయి             పిల్లల ఆగడాలను తట్టుకోలేని జనార్ధన్ కూతురు దీపికాకు శ్రీచిలిపి(వెన్నెల కిషోర్) అనే అబ్బాయిని ఇచ్చి పెళ్లి చేయాలనుకుంటాడు మరోపక్క మాయను దూరంగా తీసుకెళ్లి పెళ్లి చేసుకోవాలనుకున్న విజయ్‌కు ఆమె అడ్డు చెబుతూ ఉంటుంది తన తండ్రి ఒప్పుకుంటేనే తప్ప పెళ్లి చేసుకోనని మెలిక పెడుతుంది చివరకు ఏం జరిగింది దీపికా, విజయ్ తాము ప్రేమించిన వారిని పెళ్లి చేసుకున్నారా వారి ప్రేమకు ఇంట్లో అంగీకారం దొరుకుతుందా ఇంతకీ దీపికను చేసుకోవాలనుకున్న శ్రీచిలిపి ఏమవుతాడు అనే విషయాలు తెలియాలంటే సినిమా చూడాల్సిందే!        విశ్లేషణ       టాలీవుడ్‌లో ఉన్న మంచి దర్శకుల్లో ఇంద్రగంటి మోహన్ కృష్ణ ఒకరు క్లాస్ కామెడీని అందించడంలో ఆయనకు ప్రత్యేకమైన శైలి ఉంది ఆయన కెరీర్‌లో చేసిన ప్రతి సినిమా విభిన్నంగా ఉంటుంది ‘బందిపోటు’ సినిమాతో కాస్త దెబ్బతిన్నప్పటికీ, ‘జెంటిల్‌మన్’ సినిమాతో సక్సెస్‌ను అందుకున్నారు అలా అని పెద్ద హీరోల జోలికి వెళ్లకుండా మంచి కామెడీ కథతో ప్రేక్షకుల ముందుకు రావాలనుకున్నారు అలా ఎన్నుకున్న కథ అమీతుమీ ఇది మరొక ‘ఆష్టాచమ్మా’ అవుతుందని ఇంద్రగంటి స్టేట్మెంట్స్ కూడా ఇచ్చాడు కానీ దాని దరిదాపుల్లోకి కూడా అమీతుమీ చేరదు             కన్ఫ్యూజన్ కామెడీతో ప్రేక్షకులను నవ్వించి సక్సెస్ అందుకోవాలని ఆశించిన ఇంద్రగంటి ఆ ప్రయత్నంలో విజయం సాధించలేకపోయారు వెన్నెల కిషోర్‌తో కామెడీ చేయించి కథను రక్తి కట్టించాలనుకున్నారు కానీ అది కొంతవరకే వర్కవుట్ అయింది కామెడీ పంచ్‌లు కూడా నాసిరకంగా ఉన్నాయి కథలో రాసుకున్న ట్విస్టులు అంత గొప్పగా లేవు తనికెళ్ల భరణి క్యారెక్టరైజేషన్‌లో అతి కాస్త ఎక్కువైంది అడివి శేష్, అవసరాల శ్రీనివాస్ తన పాత్రలకు పూర్తి న్యాయం చేశారు ఈషా గత చిత్రాలతో పోలిస్తే ఈ సినిమాలో మేకోవర్ బావుంది అదితి గతంలో షార్ట్ ఫిల్మ్స్‌లో కనబరిచిన నటనే సినిమాలో కూడా చేసింది             వెన్నెల కిషోర్ కామెడీ టైమింగ్ బావుంది ఆ పాత్రకు ఆయన తప్ప మరెవరూ సెట్ కారు సినిమాకు బడ్జెట్ చాలా తక్కువే అయినప్పటికీ చిత్రీకరణ మాత్రం చాలా రిచ్‌గా ఉంది సినిమాటోగ్రఫీ కథకు తగ్గట్లుగా ఉంది మణిశర్మ సంగీతం ఫర్వాలేదనిపిస్తుంది సెకండ్ హాఫ్‌తో పోలిస్తే ఫస్ట్ హాఫ్‌ను బాగా సాగదీసినట్లు అనిపించింది ఇంద్రగంటి సినిమాల్లో ఆశించే క్లాస్ కామెడీ ఈ సినిమాలో లేకపోయినా మాస్‌కు కనెక్ట్ అయ్యే కామెడీ డైలాగ్స్ మాత్రం పుష్కలంగా ఉన్నాయి రెండు గంటల పాటు కామెడీని కోరుకునేవారు ఈ సినిమాను ఒకసారి చూడొచ్చు
__________________________
           ప్రస్తుతం ఉన్న యంగ్ హీరోల్లో తనకంటూ ఓ ప్రత్యేకతను చాటుకుంటూ మినిమం గ్యారంటీ హీరోగా పేరు తెచ్చుకున్నాడు రాజ్ తరుణ్ అయితే మొదటిసారిగా ఈ హీరో అంధుడిగా నటించిన చిత్రం అంధగాడు వెలిగొండ శ్రీనివాస్ డైరెక్ట్ చేసిన ఈ సినిమా శుక్రవారం ప్రేక్షకుల ముందుకు వచ్చింది మరి ఆడియన్స్ ను ఏ మేరకు మెప్పించిందో సమీక్షలోకి వెళ్ళి తెలుసుకుందాం!              పుట్టుకతోనే గుడ్డివాడైన గౌతమ్(రాజ్ తరుణ్) వైజాగ్ లోని రేడియో జాకీగా పని చేస్తుంటాడు తనకు కళ్ళను దానం చేసే డోనర్ ఎవరైనా దొరుకుతారేమో అని ఎదురుచూస్తూ ఉంటాడు అయితే గౌతమ్ కు కళ్ళ డాక్టర్ అయిన నేత్ర(హెబ్బా పటేల్)తో పరిచయం ఏర్పడుతుంది తను గుడ్డివాడినని ఆమెకు            తెలిస్తే తనతో ఎక్కడ మాట్లాడదో అని భావించి కళ్ళున్న వ్యక్తిలా మేనేజ్ చేస్తుంటాడు నేత్రకు గౌతమ్ అంధుడు అనే విషయం తెలిసిపోతుంది అదే సమయంలో కులకర్ణి(రాజేంద్రప్రసాద్) అనే వ్యక్తి హఠాత్తుగా మరణించడంతో అతడి కళ్ళను గౌతమ్ కు పెడతారు తనకు కళ్ళు వచ్చాయని గౌతమ్ సంతోషపడేలోపు ఆ కళ్ళు కారణంగా కొన్ని సమస్యలు వచ్చి పడతాయి ఇంతకీ ఆ సమస్యలు ఏంటి వాటి నుండి గౌతమ్ ఎలా తప్పించుకున్నాడు నేత్ర, గౌతమ్ ను ప్రేమిస్తుందా అనే విషయాలు తెలియాలంటే సినిమా చూడాల్సిందే!       విశ్లేషణ       కామెడీకు లాజిక్స్ లేకపోయినా పర్లేదు కానీ కథ, కథనాలకు స్టిరత్వం లేకపోతే ఎలా కుదురుతుంది అంధగాడు పరిస్థితి కూడా అంతే సినిమాలో కావాల్సినన్ని ట్విస్టులు అయితే ఉన్నాయి కానీ వాటిని తెరపై సరిగ్గా ఆవిష్కరించలేకపోయారు సినిమా మొదటి భాగం చాలా సరదాగా సాగిపోతుంది ఎప్పుడైతే సెకండ్ హాఫ్ మొదలవుతుందో ఆడియన్స్ లో సినిమాపై ఆసక్తి తగ్గిపోతుంది దర్శకుడు అనుకున్న పాయింట్ ఆసక్తికరంగా ఉన్నప్పటికీ కథనంతో ఆకట్టుకోలేకపోయారు ఓ కామెడీ సినిమాకు కావల్సిన అంశాలు ఉన్నప్పటికీ ఏదో తక్కువైందనే భావన ప్రేక్షకుల్లో కలుగుతుంది అంధుడిగా రాజ్ తరుణ్ నటన ఆకట్టుకుంటుంది సినిమా మొత్తం తన భుజాలపై వేసుకొని నడిపించాడు తన నటనలో మెచ్యూరిటీ కనిపిస్తుంది తన గెటప్ తో స్టైలిష్ గా కనిపించే ప్రయత్నం చేశాడు నేత్ర పాత్రలో హెబ్బా పటేల్ నటించడానికి చాలా కష్టపడినట్లు అనిపిస్తుంది తను తెరపై కనిపించే కాసేపు కూడా అలరించడానికి బాగా తిప్పలు పడింది అమ్మడి మేకప్, డ్రెస్సింగ్ విషయంలో కనీస జాగ్రత్తలు తీసుకోలేదు దీంతో సినిమాలో హెబ్బా ఏవరేజ్ లుక్స్ తో కనిపించింది రాజేంద్రప్రసాద్ పాత్రను డిజైన్ చేసిన తీరు బాగుంది కానీ ఆ పాత్రకు ట్విస్టులు ఎక్కువ ఉండడంతో క్యారెక్టర్ ఇంపాక్ట్ కథతో పెద్దగా సింక్ కాలేదు అయితే రాజేంద్రప్రసాద్ మాత్రం తన అనుభవంతో పాత్రకు ప్రాణం పోసాడు హీరో స్నేహితుడిగా సత్య తన కామెడీ టైమింగ్ తో ఆకట్టుకున్నాడు రాజారవీంద్ర విలనిజాన్ని సరిగ్గా ఎలివేట్ చేయలేదు అతడి పాత్రతో సినిమాకు ఒరిగిందేమీ లేదు టెక్నికల్ సినిమాను చాలా లో బడ్జెట్ లో చిత్రీకరించారనిపిస్తుంది శేఖర్ చంద్ర అందించిన బాణీలు ఏవరేజ్ గా ఉన్నాయి నేపధ్య సంగీతం డైలాగ్స్ తో సరిగ్గా సింక్ కాలేదు రాజశేఖర్ సినిమాటోగ్రఫీ సినిమాకు పెద్ద మైనస్ బడ్జెట్ పరిమితులు దానికి కారణం అనిపిస్తుంది రచయితగా నూటికి నూరు శాతం మార్కులు సంపాదించుకున్న వెలిగొండ డైరెక్టర్ గా మాత్రం అనుకున్న స్థాయిలో మెప్పించలేకపోయాడు నిర్మాణ విలువలు పేలవంగా ఉన్నాయి రెగ్యులర్ కామెడీతో విసిగించకుండా ఓ మోస్తరుగా నవ్వించే ప్రయత్నం అయితే చేశారు లాజిక్స్ గురించి ఆలోచించకుండా రెండు గంటలు టైమ్ పాస్ కోరుకునే ప్రేక్షకులు ఒకసారి ఈ సినిమాను చూడొచ్చు 
__________________________
           బాలీవుడ్‌లో వచ్చిన హంటర్ సినిమాకు రీమేక్‌గా తెలుగులో బాబు బాగా బిజీ అనే చిత్రాన్ని రూపొందించారు శ్రీనివాస్ అవసరాల ప్రధాన పాత్రలో నటించిన ఈ చిత్రాన్ని నవీన్ మేడారం తెరకెక్కించారు ఈ శుక్రవారం సినిమా ప్రేక్షకుల ముందుకు వచ్చింది మంచి రొమాంటిక్ మూవీగా వచ్చిన ‘బాబు బాగా బిజీ’ ఏ మేరకు ఆడియన్స్‌ను మెప్పించిందో సమీక్షలోకి వెళ్లి తెలుసుకుందాం!               మాధవ్( అవసరాల శ్రీనివాస్) టీనేజ్‌లోకి అడుగుపెట్టినప్పటి నుంచి అమ్మాయిలతో ఎంజాయ్ చేయడం ఒకమ్మాయితో అవసరం తీరిపోగానే మరో అమ్మాయి వెంట పడడం ఇదే పనిగా ఉంటాడు సెక్స్‌కు తప్ప తన జీవితంలో మరొక దానికి ప్రాధాన్యం ఇవ్వని తను కొన్నేళ్లకు పెళ్లి చేసుకోవాలనుకుంటాడు ఆ క్రమంలో తన జీవితంలోకి రాధ(మిస్టీ చక్రవర్తి) అనే అమ్మాయి వస్తుంది             రాధను, మాధవ్ ఇష్టపడతాడు పెళ్లి కూడా చేసుకోవాలనుకుంటాడు దానికి రాధ కూడా కొంత సమయం తీసుకొని ఓకే చెబుతుంది అయితే తనొక సెక్స్ అడిక్ట్ అనే విషయాన్ని మాత్రం మాధవ్ రాధకు చెప్పడు ఇద్దరికీ నిశ్చితార్థం జరిగిన తరువాత మాధవ్ తన గతం గురించి రాధకు చెప్పాలనుకుంటాడు ఆ తరువాత ఏం జరిగింది మాధవ్ గురించి తెలిసిన తరువాత రాధ అతడిని పెళ్లి చేసుకోవడానికి అంగీకరిస్తుందా మాధవ్ తన జీవితాన్ని సంతోషంగా గడపగలిగాడా అనే విషయాలు తెలుసుకోవాలంటే సినిమా చూడాల్సిందే!        విశ్లేషణ       రీమేక్ కథలను ఎన్నుకున్నా ఓ దర్శకుడు ఆ కథకు తన స్టయిల్‌ను జోడించి కొత్తగా ప్రెజంట్ చేయడానికే ఇష్టపడతాడు ఆ రకంగా వచ్చిన చాలా రీమేక్ సినిమాలు విజయాలను అందుకున్నాయి కానీ ఈ సినిమాను మాత్రం ‘హంటర్’లో ఏ ఒక్క సన్నివేశాన్ని మార్చకుండా మక్కీకి మక్కీ దించేశారు ‘హంటర్’ సినిమా చూసిన తరువాత ‘బాబు బాగా బిజీ’ సినిమాను చూడాల్సిన పనేలేదు             సినిమా మొదటి భాగం మొత్తం ఎలాంటి వినోదం లేకుండా ఎంతసేపు హీరో, అతను చేసే వెకిలి చేష్టలతోనే సరిపోయింది హీరో ఎఫైర్స్‌ను మరీ ఎక్కువగా చూపించిన ఫీలింగ్ కలుగుతుంది సెకండ్ హాఫ్‌లో వచ్చే కొన్ని ఎమోషనల్ సన్నివేశాలు, క్లైమాక్స్ ఎపిసోడ్ మాత్రం సినిమాకు కాస్త ప్లస్ అయింది అది కూడా హిందీకి సేమ్ టు సేమ్ అనుకోండి మేకింగ్ పరంగా దర్శకుడు మంచి మార్కులు సంపాదించినప్పటికీ కథలో తన స్టయిల్‌ను యాడ్ చేయకపోవడం నిరాశ కలిగిస్తుంది             సెక్స్ అడిక్ట్‌గా అవసరాల శ్రీనివాస్ తన నటనతో ఆకట్టుకున్నాడు మిస్టీ చక్రవర్తి తన క్యూట్ లుక్స్, పెర్ఫార్మన్స్‌తో మంచి మార్కులు కొట్టేసింది ఇక సుప్రియా ఐసోల తన గ్లామర్‌తో ఆకట్టుకునే ప్రయత్నం చేసింది తేజస్విని, శ్రీముఖి పాత్రలకు అసలు ఎలాంటి ప్రాధాన్యం లేదు ప్రియదర్శి తన నటనతో నవ్వించే ప్రయత్నం చేశాడు టెక్నికల్ గా కూడా సినిమా అంతంత మాత్రం గానే ఉంది ఏ ఒక్క పాట హత్తుకునేలా ఉండదు బ్యాక్ గ్రౌండ్ స్కోర్ పర్వాలేదనిపిస్తుంది             కథనం కాస్త విసుగు పుట్టిస్తుంది నిర్మాణ విలువలు కథకు తగ్గట్లుగా ఉన్నాయి మొత్తానికి బాబు తన కథతో వినోదం పంచకపోగా అడల్ట్ కంటెంట్‌తో సినిమా చూసే వారిని కాస్త ఇబ్బంది పెట్టేశాడు ఇక కుటుంబంతో కలిసి ఈ సినిమా చూడడం చాలా కష్టం కాబట్టి ఫ్యామిలీ ఆడియన్స్ ఈ సినిమా వైపు చూసే అవకాశాలే లేవు యూత్‌లో కొంత మందికి ఈ సినిమా నచ్చే అవకాశాలు ఉన్నాయి
__________________________
           ఈ మధ్య కాలంలో నటుడు మోహన్ లాల్ జనతా గ్యారేజ్,మన్యం పులి వంటి చిత్రాలతో తెలుగు ప్రేక్షకులకు బాగా దగ్గరయ్యారు దీంతో ఆయన నటించిన చిత్రాలను మలయాళం నుంచి తెలుగులోకి కూడా అనువదిస్తున్నారు ఈ క్రమంలో 2012లో ఆయన నటించిన రన్ బేబీ రన్ అనే సినిమాను బ్లాక్ మనీ పేరుతో తెలుగులో డబ్ చేసి ఈ శుక్రవారం ప్రేక్షకుల ముందుకు తీసుకువచ్చారు మరి ఈ సినిమా ప్రేక్షకులను ఎంతవరకు ఆకట్టుకుందో సమీక్షలోకి వెళ్లి తెలుసుకుందాం!               వేణు(మోహన్ లాల్) ఇంటర్నేషనల్ ఛానల్స్‌తో కలిసి పని చేసే కెమెరామెన్ మీడియాలో వేణు అంటే ఓ క్రేజ్ తను చేసే ఎక్స్‌క్లూజివ్ స్టోరీస్ కోసం అందరూ ఎదురుచూస్తూ ఉంటారు ఈ క్రమంలో ఐదేళ్ల తరువాత వేణు తన సొంతవూరికి తిరిగి వస్తాడు లోకల్ ఛానల్స్ వాళ్లు వేణుతో పని చేయించుకోవడానికి ప్రయత్నిస్తూ ఉంటారు అయితే ప్రముఖ ఛానల్‌కు చెందిన రేణుక(అమలాపాల్) అంటే వేణుకి అస్సలు పడదు             గతంలో వేణు, రేణుక కలిసి చేసిన ఓ స్టోరీ కారణంగా ముఖ్యమంత్రి కావల్సిన భవానీ ప్రసాద్(సాయి కుమార్) అనే రాజకీయ నాయకుడు తన పరపతిని కోల్పోతాడు అప్పటినుంచి భవానీ ప్రసాద్ వేణు, రేణుకలపై పగ పెంచుకుంటాడు మళ్లీ చాలా కాలం తరువాత వేణు, రేణుకతో కలిసి ఓ స్ట్రింగ్ ఆపరేషన్ చేయాల్సి వస్తుంది రేణుకతో కలిసి పని చేయడం వేణుకి ఇష్టం లేకపోయినా కొన్ని కండీషన్స్ మీద పని చేస్తాడు మరి ఆ స్ట్రింగ్ ఆపరేషన్ సక్సెస్ అయిందా ఈసారి వేణు, రేణుకలు టార్గెట్ చేసింది ఎవరిని అసలు వారిమధ్య ఉన్న సమస్య ఏంటి వేణు, రేణుకలపై భవానీ ప్రసాద్ తన పగను ఎలా తీర్చుకున్నాడు అనే విషయాలతో సినిమా నడుస్తుంది        విశ్లేషణ       ఎక్స్‌క్లూజివ్ న్యూస్ కోసం పరితపించే మీడియా తమ రాజకీయ అధికారాన్ని ఉపయోగించి కోట్ల రూపాయలను వెనకేసుకునే నాయకుల మధ్య జరిగే కథే బ్లాక్ మనీ టీఆర్పీ రేటింగ్ కోసం తమకు వచ్చిన సమాచారాన్ని క్రాస్ చెక్ చేసుకోకుండా కవరేజ్ కోసం సీక్రెట్‌గా వెళ్లిన కెమెరామెన్, రిపోర్టర్ ఆ సంఘటన కారణంగా ఎలాంటి పరిస్థితులు ఎదుర్కోవాల్సివచ్చిందనే పాయింట్ ఆధారంగా సినిమా నడుస్తుంది సినిమా మొత్తం స్ట్రింగ్ ఆపరేషన్స్ మీదనే నడుస్తుంది             ఇటువంటి కథల నుంచి కామెడీను ఆశించలేం అయినప్పటికీ నటుడు బిజూ మీనన్, మోహన్ లాల్‌ మధ్య వచ్చే సన్నివేశాలు సరదాగా అనిపిస్తాయి ప్రేక్షకుడు సీరియస్‌గా సినిమా చూస్తూ వెళ్లిపోవడమే తప్ప సాధారణ ప్రేక్షకుడు ఆశించే ఎలిమెంట్స్ ఈ సినిమాలో ఉండవు మోహన్ లాల్ కామెరామెన్‌గా తన పాత్రకు పూర్తి న్యాయం చేశారు అమలాపాల్ కూడా రిపోర్టర్‌గా బాగానే నటించింది అయితే వీరి మధ్య కెమిస్ట్రీ పెద్దగా వర్కవుట్ కాలేదు ముఖ్యంగా మోహన్ లాల్, అమలాపాల్ మీద చిత్రీకరించిన రొమాంటిక్ సాంగ్ చూడడానికి, వినడానికి కూడా కష్టంగా అనిపిస్తుంది             ఇద్దరి మధ్య ఉన్న వయసు తేడా కొట్టొచ్చినట్లు కనిపిస్తుంది రాజకీయ నాయకుడిగా సాయి కుమార్ ఒదిగిపోయారు సినిమాలో పాటలు అంతగా ఆకట్టుకోకపోయినా బ్యాక్ గ్రౌండ్ స్కోర్ ఫర్వాలేదనిపిస్తుంది రాజశేఖర్ సినిమాటోగ్రఫీ కథకు తగ్గట్లుగా ఉంది కొన్ని అనవసరపు సన్నివేశాలు, పాటలు తీసేస్తే కథ పటిష్ఠంగా ఉండేది క్లైమాక్స్ ఎపిసోడ్ సాగదీసిన ఫీలింగ్ కలిగిస్తుంది కథను ప్రేక్షకుడికి కనెక్ట్ అయ్యే విధంగా ఎంగేజింగ్‌గా చూపించడంలో దర్శకుడు సక్సెస్ కాలేకపోయారు కథలో కొన్ని లాజిక్స్ కూడా మిస్ చేశారు నిర్మాణ విలువలు బావున్నాయి
__________________________
           ‘గీతాంజలి’ సినిమాతో లేడీ ఓరియెంటెడ్ సినిమాల్లో నటించగలనని నిరూపించుకున్న నటి  అంజలి ఆమె ప్రధాన పాత్రలో నటించిన మరో చిత్రం చిత్రాంగద ‘పిల్ల జమీందార్’ వంటి మంచి సినిమాను ప్రేక్షకులకు అందించిన దర్శకుడు అశోక్ ఈసారి థ్రిల్లర్ కామెడీని ఎన్నుకున్నాడు శుక్రవారం ప్రేక్షకుల ముందుకు వచ్చిన ఈ సినిమా ఎలాంటి టాక్‌ను సొంతం చేసుకుందో సమీక్షలోకి వెళ్లి తెలుసుకుందాం!               చిత్రాంగద(అంజలి) సైకాలజీ కోర్స్‌ పూర్తిచేసి ఓ కాలేజ్‌లో అసిస్టెంట్ ప్రొఫెసర్‌గా పని చేస్తూ ఉంటుంది చిత్ర ఉండే హాస్టల్‌లో స్టూడెంట్స్ తరచూ కొన్ని సమస్యలు ఎదుర్కొంటూ ఉంటారు దీంతో అక్కడ దెయ్యం ఉందనే ప్రచారం జరుగుతుంది కానీ ఓ స్టూడెంట్ మాత్రం వీటన్నింటికీ కారణం చిత్ర అని చెబుతుంది కావాలనే చిత్ర అమ్మాయిలను సెడ్యూస్ చేయడం, అమ్మాయిలతో ఓ అబ్బాయిలా ప్రవర్తించడం వంటివి చేస్తుందని కొందరు విద్యార్థినులు ఆమెపై ఫిర్యాదు చేస్తారు             చిత్ర అలా ఎందుకు ప్రవర్తిస్తుందో తెలియని పరిస్థితి దీంతో ఓ సైకియార్ట్రిస్ట్‌ను కలుస్తుంది తనకు తరచూ ఓ కల వస్తుందని ఆ కలలో ఎవరో ఎవరినో చంపడం చూశానని డాక్టర్‌కు చిత్ర చెబుతుంది కొన్ని సంఘటనలకు చిత్ర హైపర్ అవ్వడం గమనించిన డాక్టర్ తనకు పిచ్చి ఉందని అందరి ముందు హేళన చేస్తాడు దీంతో తనకు వస్తున్న కల అబద్దం కాదని చనిపోయిన వ్యక్తి తనకు ఏదో చెప్పాలనుకుంటున్నాడని చిత్ర వాదిస్తుంది తనకు కలలో కనిపించిన ప్రాంతం అమెరికాలో ఉందని తెలుసుకొని బయలుదేరుతుంది అలా వెళ్లిన చిత్ర ఎలాంటి పరిస్థితులను ఎదుర్కొంది తన జీవితం ఏవిధంగా చిక్కుల్లో పడుతుంది చిత్రకు వస్తోన్న కల నిజమేనా చిత్ర అమ్మాయిలతో అలా వింతగా ప్రవర్తించడానికి గల కారణాలేంటి అనే విషయాలు తెల్సుకోవాలంటే సినిమా చూడాల్సిందే!        విశ్లేషణ       పునర్జన్మల కాన్సెప్ట్‌తో దర్శకుడు రాసుకున్న లైన్ బావున్నప్పటికీ దాన్ని తెర మీద ఆవిష్కరించే విధానంలో తప్పు దొర్లిందనే చెప్పాలి నిజ సంఘటనల ఆధారంగా ఈ సినిమా రూపొందించారని చెప్పారు కానీ కొన్ని విషయాలు ఊహకు అందవు సాధారణ ప్రేక్షకుడి లాజిక్స్‌కు అందకుండా సినిమా ఉంది పోయిన జన్మలో తనను చంపిన వారిని అంతంచేయడానికి ఈ జన్మలో ఓ అమ్మాయిగా పుట్టడం, వారిపై ప్రతీకారం తీర్చుకునే క్రమం దేన్నీ దర్శకుడు సరిగ్గా ప్రెజంట్ చేయలేకపోయారు సినిమాలో చెప్పుకోవడానికి సరైన పాయింట్ కానీ, ఫ్రేమ్ గానీ లేదు సగ భాగం ఇండియాలో షూట్ చేసి మిగిలిన సగ భాగం అమెరికాలోనే చిత్రీకరించారు కానీ అమెరికాలో షూట్ చేసి భారీగా ఖర్చు పెట్టేంత అవసరం కథకు లేదనే చెప్పాలి             చక్కగా, పక్కింటి అమ్మాయిలా కనిపించే అంజలి ఈ సినిమాలో మాత్రం అందంగా కనిపించకపోగా బాగా బరువు పెరిగింది దానికి తగ్గట్లు అమ్మడు కాస్ట్యూమ్స్, నటన విసుగు పుట్టించేశాయి మెయిన్ స్టోరీ మొత్తం తన చుట్టూనే తిరుగుతుంది కాబట్టి అంజలిపై మరింత ఫోకస్ పెట్టాల్సింది అసలు అంజలి కూడా ఈ సినిమాను ఎలా అంగీకరించిందనే అనుమానం కలగక మానదు సినిమాలో మిగిలిన పాత్రల గురించి కూడా చెప్పుకోవడానికి ఏమీ లేదు సెకండ్ హాఫ్‌లో సప్తగిరి చేసిన కామెడీ కొంతవరకు నవ్వించినా కొద్దిసేపటికి రొటీన్ అనిపిస్తుంది కథ, కథనంలో ఆసక్తి లేనప్పుడు మిగిలిన టెక్నికల్ టీంపై చాలా ఎఫెక్ట్ పడుతుంది కెమెరా పనితనం రొటీన్‌గానే ఉంది సెల్వ గణేశ్ అందించిన మ్యూజిక్ అంతంత మాత్రంగానే ఉంది ఒక స్లో సాంగ్ మాత్రం ఆకట్టుకుంది బ్యాక్ గ్రౌండ్ స్కోర్ సో సోగా ఉంది             దర్శకుడు సినిమాను విపరీతంగా సాగదీశాడు దాదాపు సెకండ్ హాఫ్ అయ్యే వరకు మెయిన్ ప్లాట్‌లోకి ఎంటర్ కాకపోవడం ప్రేక్షకుల సహనానికి పరీక్షలా మారింది పోనీ సెకండ్ హాఫ్ అయినా గ్రిప్పింగ్‌గా ఉందా అంటే పొరపాటే సరైన ట్విస్టులు లేకపోవడం, స్క్రీన్ ప్లే కొత్తగా లేకపోవడం మొత్తం కలిపి అంజలి కెరీర్‌లో ‘చిత్రాంగద’ నిజంగానే ఎప్పటికీ మర్చిపోలేని ఓ గాదగా మిగిలిపోయింది కొన్ని కథలు వినేప్పుడు, చెప్పేప్పుడు ఉండే ఉత్సుకత తెరపై చూసేప్పుడు మాత్రం ఉండదు ‘చిత్రాంగద’ కూడా అదే కోవలోకి వస్తుంది పునర్జన్మ కాన్సెప్ట్ అనగానే ప్రస్తుతం ఉన్న ట్రెండ్‌కు బాగా కనెక్ట్ అవుతుందనుకొని నమ్మి చేసిన సినిమా కాస్త బోల్తా కొట్టిందనే చెప్పాలి
__________________________
           వినూత్న కథాంశాలతో రూపొందుతున్న చిత్రాల్లో హీరోల సరసన నటిస్తూనే మరో వైపు కాన్సెప్ట్ ఓరియంటెడ్ చిత్రాల్లో నటిస్తోంది అగ్రకథానాయిక  నయనతార ఆమె హీరోయిన్‌గా తెలుగు, తమిళ భాషల్లో ఏకకాలంలో రూపొందిన చిత్రం డోర దాస్ రామస్వామి దర్శకత్వం వహించిన ఈ సినిమా శుక్రవారం విడుదలైంది ఇది ఆడియన్స్‌ను ఎంతవరకు మెప్పించిందో సమీక్షలోకి వెళ్లి తెలుసుకుందాం!               పారిజాతం (నయనతార) తన తండ్రి (తంబి రామయ్య)తో కలిసి కాలం గడుపుతూ ఉంటుంది కాల్ టాక్సీ బిజినెస్ చేయాలనుకున్న పారిజాతం తన తండ్రితో కలిసి ఓ వింటేజ్ కార్ కొనుగోలు చేస్తుంది ఇది ఇలా ఉండగా ఓ ముగ్గురు వ్యక్తులు కలిసి కొందరిని టార్గెట్ చేసి వారి నుంచి డబ్బు కొట్టేస్తూ హత్యలు కూడా చేస్తుంటారు ఈ కేసుకు సంబంధించిన వివరాల కోసం పోలీస్ ఆఫీసర్ (హరీష్ ఉత్తమన్) ప్రయత్నిస్తూ ఉంటాడు             ట్యాక్సీ కోసం ఆర్డర్ రావడంతో పారిజాతం డ్రైవర్‌కు కార్‌ ఇచ్చి వెళ్లమని చెబుతుంది కానీ, డ్రైవర్ ఆ కార్‌లో ఏదో ఉందని చెబుతాడు దీంతో తనే కార్‌ను డ్రైవ్ చేసుకుంటూ వెళ్తుంది ఇంతలో కార్ దానంతట అదే వెళ్లడం గమనించి ఆశ్చర్యపోతుంది పారిజాతం ఆ కార్ నేరుగా వెళ్లి ఓ వ్యక్తిని గుద్ది చంపేస్తుంది దీంతో భయపడిపోయిన పారిజాతం అసలు ఆ కార్‌లో ఏముందో తెలుసుకోవడానికి ఓ మాంత్రికురాలిని ఆశ్రయిస్తుంది ఆ మాంత్రికురాలు పారిజాతానికి ఏం చెప్పింది అసలు ఆ కార్‌లో ఏముంది హత్యలు చేస్తున్నవారికి కార్‌కు ఏమైనా సంబంధం ఉందా అనే విషయాలు తెలియాలంటే సినిమా చూడాల్సిందే! విశ్లేషణ       డోరా అనేది ఓ కుక్క పేరు తన వాళ్లకు జరిగిన అన్యాయంపై కుక్క పగ తీర్చుకోవడం అనే పాయింట్‌ను తెరపై ఆవిష్కరించే ప్రయత్నం చేశాడు దర్శకుడు కానీ, దీన్ని అంత ఆసక్తిగా తీర్చిదిద్దే విషయంలో మాత్రం ఫెయిల్ అయ్యాడనే చెప్పాలి సినిమా మొదటి భాగాన్ని బాగా సాగదీశారు ఇంటర్వెల్‌కు వచ్చేసరికి కథపై ఆసక్తి పెరుగుతుంది అయితే ఆ క్యూరియాసిటీని ఎక్కువ సేపు క్యారీ చేయలేకపోయారు సెకండాఫ్ మరీ రొటీన్‌గా అనిపిస్తుంది క్లైమాక్స్ ఎపిసోడ్‌ను సినిమాకు పెద్ద మైనస్‌గా చెప్పొచ్చు లాజిక్స్‌కు అందని సన్నివేశాలతో ప్రేక్షకులకు విసుగు తెప్పించారు             నయనతార మాత్రం తన నటనతో ఆకట్టుకుంది ఆమె ఈ సినిమా మొత్తాన్ని తన భుజాలపై వేసుకొని నడిపించింది నయనతార బాగానే కష్టపడినా కథ, కథనాల్లో కొత్తదనం లేకపోవడంతో ప్రేక్షకులకు ఏ మేరకు నచ్చుతుందో చూడాలి హీరోయిన్ కాస్ట్యూమ్స్ కూడా బావున్నాయి తంబి రామయ్య తన పెర్ఫార్మన్స్‌తో నవ్వించే ప్రయత్నం చేసినా పెద్దగా వర్కవుట్ కాలేదు హరీష్ ఉత్తమన్ పోలీస్ ఆఫీసర్‌గా మెప్పించారు సినిమాటోగ్రఫీ ఆకట్టుకుంది మొదటి భాగంలో రెండు, మూడు షాట్స్ బాగున్నాయి ఎడిటింగ్ వర్క్ పర్వాలేదనిపించింది మ్యూజిక్ సినిమాకు పెద్ద మైనస్ నేపథ్య సంగీతం కూడా అంతంత మాత్రంగానే ఉంది అనుకున్న బడ్జెట్‌లో సినిమాను క్వాలిటీతో తీశారు నయనతార కోసమైనా ఒకసారి సినిమాకు వెళ్లే ప్రయత్నం చేయొచ్చు            
__________________________
           ఒకప్పటి అగ్ర దర్శకుడు వంశీకు ఈ మధ్య సరైన హిట్టు సినిమా పడలేదు అతడి ఆఖరి సినిమా ఎప్పుడు వచ్చిందో ఎప్పుడు వెళ్లిపోయిందో తెలియని పరిస్థితి దీంతో ఈసారి తన క్లాసిక్స్ ఒకటైన లేడీస్ టైలర్ సినిమాకు సీక్వెల్ గా ఇప్పుడు ఫ్యాషన్ డిజైనర్ సన్ ఆఫ్ లేడీస్ టైలర్ అనే సినిమాను తెరకెక్కించాడు వంశీ శుక్రవారం విడుదలైన ఈ సినిమా ప్రేక్షకులను ఏ మేరకు మెప్పించిందో సమీక్షలోకి వెళ్ళి తెలుసుకుందాం!               గోదావరి జిల్లాలోని పాలకొల్లు ప్రాంతంలో బాగా ఫేమస్ అయిన లేడీస్ టైలర్ సుందరం కొడుకు గోపాలం(సుమంత్ అశ్విన్) టైలరింగ్ వృత్తినే కొనసాగిస్తూ ఎప్పటికైనా ఫ్యాషన్ డిజైనర్ అవ్వాలని కలలు కంటుంటాడు అయితే కోట్ల మందిలో ఒకరికి ఉండే మన్మధ రేఖ తన అరచేతిలో ఉందని తెలుసుకున్న గోపాలం దాన్ని పరీక్షించి పని చేస్తుందని నిర్ణయించుకొని దాని ద్వారా తన లక్ష్యాన్ని చేరుకోవాలి అనుకుంటాడు ఇందులో భాగంగా ఆ ప్రాంతానికి చెందిన ముగ్గురు అమ్మాయిలను ప్రేమిస్తాడు గోపాలం             ఆ ముగ్గురు తన జీవితంలో వచ్చిన తరువాత గోపాలం ఎలాంటి పరిస్థితులను ఎదుర్కొన్నాడు అనుకున్నట్లుగా తన కలలను నెరవేర్చుకోగలిగాడా అనే విషయాలు తెలియాలంటే సినిమా చూడాల్సిందే!        విశ్లేషణ       మన్మధ రేఖ అనే పాయింట్ ను ఆధారంగా చేసుకొని రాసుకున్న కథ ఆకట్టుకున్నప్పటికీ దాన్ని తెరపై ఆవిష్కరించే విధానం మాత్రం ప్రేక్షకులకు రుచించదు సినిమా మొదటి భాగం చాలా వరకు విసుగు పుట్టిస్తుంది సెకండ్ హాఫ్ మొదలైనప్పటి నుండి కాస్త ఆసక్తికరంగా ఉంటుంది క్లైమాక్స్            సన్నివేశాలు ఆకట్టుకుంటాయి దర్శకుడు వంశీ సినిమా మొత్తం గోదావరి, పాపికొండలు, పాలకొల్లు వంటి ప్రాంతాల్లో చిత్రీకరించి ఆడియన్స్ కు అక్కడే తిరుగుతున్న ఓ భావన కలిగించాడు             వంశీ స్టయిల్ లో ఉండే పంచ్ డైలాగులు అక్కడక్కడా పేలాయి కామెడీ కూడా కొన్ని చోట్ల నవ్వించింది సుమంత్ అశ్విన్ గోపాలం పాత్రలో ఓకే అనిపించాడు ఎమోషనల్ సీన్స్ లో బాగా నటించాడు ముగ్గురు హీరోయిన్లు కూడా తమ నటనతో ఆకట్టుకునే ప్రయత్నం చేశారు వంశీ తనదైన స్టయిల్ లో పాటల్లో హీరోయిన్స్ ను అందంగా చూపించారు కృష్ణభగవాన్ కామెడీ బాగా ఆకట్టుకుంది టెక్నికల్ సినిమా విలువలు బాగున్నాయి సినిమాటోగ్రఫీ సినిమాకు ప్లస్ అయింది గోదావరి అందాలను కళ్ళకు కట్టినట్లుగా చూపించారు             మణిశర్మ సంగీతం సాధారణంగానే ఉంది చెప్పుకునే స్థాయిలో లేదు ఎడిటింగ్ విభాగం కొన్ని అనవసరపు సన్నివేశాలను ఎడిట్ చేసి ఉండాల్సింది నిర్మాణ విలువలు బాగున్నాయి మధురశ్రీధర్ మరోసారి వంశీ స్టయిల్ లో సినిమా చేయాలనుకొని చేసిన ఈ ప్రయత్నం కొంతవరకు మాత్రమే సక్సెస్ అయింది సినిమాలో కొన్ని కామెడీ, రొమాంటిక్ సన్నివేశాలు, క్లైమాక్స్ తప్ప చెప్పుకోదగిన అమసలు లేకపోవడం గమనార్హం వంశీ రేంజ్ సినిమా అని ఆశించి థియేటర్ కు వెళ్ళే ప్రేక్షకుడికి నిరాశ తప్పదు
__________________________
           తెలుగు సినీ పరిశ్రమలో ఉన్న ఎనర్జిటిక్ హీరోల్లో మంచు మనోజ్ ఒకరు ‘బిందాస్’ చిత్రంలో తనకంటూ ఓ ప్రత్యేక గుర్తింపు తెచ్చుకున్న ఈ యంగ్ హీరో‌కు ఆ తరవాత చెప్పుకోదగిన హిట్ పడలేదు చాలా గ్యాప్ తరవాత పూర్తిస్థాయి కమర్షియల్ కథను ఎన్నుకొన్న మనోజ్ గుంటురోడుగా ఈ శుక్రవారం ప్రేక్షకుల ముందుకు వచ్చాడు ‘లవ్‌లో పడ్డాడు’ అనేది ఈ సినిమాకు ఉప శీర్షిక దర్శకుడు ఎస్కెసత్య చెప్పిన కథను నమ్మి ముందడుగు వేసిన మనోజ్‌కు ఈ గుంటురోడు హిట్ ఇచ్చిందో లేదో సమీక్షలోకి వెళ్లి తెలుసుకుందాం!               చిన్నప్పుడే తల్లి చనిపోవడంతో తన కొడుకు కన్నా(మంచు మనోజ్)ను ఎంతో ప్రేమగా చూసుకుంటుంటాడు తండ్రి సూర్యనారాయణ(రాజేంద్రప్రసాద్) కన్నా ఏం చేసినా ఎవరిని కొట్టినా తన తండ్రి చూసి చూడనట్లుగా వదిలేస్తుంటాడు కన్నాకు సంతోషం వచ్చినా బాధ వచ్చినా పట్టలేం తన ఎదురుగా అన్యాయం జరిగితే చూసి సహించలేని వ్యక్తిత్వం గల కన్నా, అమృత(ప్రగ్యాజైస్వాల్) అనే అమ్మాయిని చూసి ఇష్టపడతాడు అమృత గుంటూరులోని పేరు గాంచిన క్రిమినల్ లాయర్ శేషు(సంపత్) చెల్లెలు శేషుకి కోపం, చిరాకు, అహంకారం చాలా ఎక్కువ ప్రతి చిన్న విషయానికి కోప్పడుతూ ఉంటాడు లాయర్ స్థానం నుంచి రాజకీయాల్లోకి వచ్చి ఉన్నత పదవిలో ఉండాలనే ప్రయత్నంలో శేషు ఉంటాడు             అదే సమయంలో శేషుని అతనితో ఎలాంటి సంబంధం లేని కన్నా ఓ కారణం చేత కొడతాడు తనను కొట్టింది కన్నా అనే విషయం శేషుకి తెలియకపోవడంతో ఎలా అయినా అతన్ని చంపి తీరాలనే కసితో గుంటూరు మొత్తం తన మనుషులతో గాలిస్తాడు మరి శేషు అనుకున్నట్లుగా కన్నాను చంపగలిగాడా శేషును కొట్టాల్సిన అవసరం కన్నాకు ఎందుకు వచ్చింది తన చెల్లెల్ని ప్రేమించింది కూడా కన్నానే అని శేషుకి తెలుస్తుందా కన్నా తన ప్రాణాన్ని, ప్రేమను గెలుచుకోగలిగాడా అనే విషయాలు తెలుసుకోవాలంటే సినిమా చూడాల్సిందే! విశ్లేషణ       మాకు ఇటువంటి రెగ్యులర్ కమర్షియల్ సినిమాలు వద్దు నాయనా అని ప్రేక్షకులు ఎంతగా మొత్తుకుంటున్నా లేదు మేము ఇటువంటి సినిమాలే చేస్తాం మీరు కూడా వీటికే అలవాటు పడండి అన్నట్లుగా ఉంది కొందరు దర్శకుల తీరు హీరో అన్యాయాన్ని చూసి తట్టుకోలేకపోవడం, దాన్ని ఎదిరించడం, ఓ అమ్మాయి చుట్టూ తిరగడం, విలన్‌కు ఆ అమ్మాయికి బంధుత్వం ఉండడం, తన ప్రేమను గెలిపించుకోవడానికి హీరో, విలన్‌ను ఎదుర్కోవడం ఇటువంటి కథలతో ఎన్ని సినిమాలు రాలేదు కుప్పలు తెప్పలుగా పడి ఉన్న అవే కథల్లో నుంచి దర్శకుడు సత్య ఓ పాయింట్ తీసుకొని దాని చుట్టూ కథ అల్లేశాడు సరే రొటీన్ సినిమా అనుకుందాం పోనీ కథనంతో ప్రేక్షకులను ఆకట్టుకునే ప్రయత్నం చేశారా అంటే అదీ లేదు సినిమా మొదటి భాగం మొత్తం హీరోయిన్ చుట్టూ హీరో తిరగడం ఓ రెండు, మూడు డ్యూయెట్స్ వేసుకోవడం, గొడవలు పడడం ఇదే తంతు సెకండ్ హాఫ్ ఏమైనా గొప్పగా ఉందా అంటే పొరపాటే విలన్‌తో హీరో ఛాలెంజ్‌లు చేసుకోవడాలు, అరుస్తూ రొటీన్ డైలాగ్స్ పలకడాలు మొత్తానికి డైరెక్టర్ తనకున్న టాలెంట్ మొత్తాన్ని ప్రేక్షకులకు ఎలా విసుగు తెప్పించాలో బాగా చూపించాడు సినిమాల్లో ఒక్క ఫ్రేమ్‌లో కూడా కొత్తదనం కనిపించదు కథ అంత నాసిరకంగా రొటీన్‌గా ఉంటే ఇక సినిమా టెక్నికల్ వాల్యూస్ ఎంత గొప్పగా ఉన్నా వృధానే             సినిమాటోగ్రఫీ వర్క్ బాగానే ఉంది వసంత్ కూడా ఉన్నంతలో మంచి మ్యూజిక్‌నే అందించాడు కానీ అస్తమాను పాటలు రావడంతో విసుగు పుడుతుంది వాటిని కూడా సరైన సందర్భంలో ఫిక్స్ చేయలేకపోయారు ఇప్పటివరకు మంచు మనోజ్ సినిమా చేస్తున్నాడంటే అందులో ఏదొకటి కొత్తగా ఉంటుందని ఆశించేవారు కానీ కమర్షియల్ హీరోగా నిరూపించుకోవడం కోసం ఇటువంటి కథను ఎన్నుకొని తన స్టాండర్డ్స్‌ను తగ్గించుకున్నాడు హీరోగా తన పాత్రలో బాగానే నటించినప్పటికీ ఆడియన్స్‌కు సినిమా కనెక్ట్ కాకపోవడంతో మనోజ్ కష్టం మొత్తం బూడిద పాలైనట్లుంది కంచె సినిమా తరువాత ప్రగ్య పూర్తి స్థాయి హీరోయిన్‌గా ఈ సినిమాలో కనిపించింది ప్రగ్యాను గ్లామరస్‌గా చూపించినప్పటికీ ఆమెకు డబ్బింగ్ చెప్పిన వాయిస్ సెట్ కాకపోవడంతో స్క్రీన్ మీద కనిపించినప్పుడల్లా ఈ సీన్ ఎప్పుడు అయిపోతుందా అనిపించడం ఖాయం నటన పరంగా ఓకే అనిపించింది సంపత్ తన పాత్రకు న్యాయం చేశాడు రాజేంద్ర ప్రసాద్ కూడా హీరో తండ్రిగా మెప్పించాడు ఈ సినిమా ఎక్కువ శాతం ఈ నాలుగు పాత్రల చుట్టూనే తిరుగుతూ ఉంటుంది కావాలని కథను బాగా సాగదీసినట్లు అనిపిస్తుంది సెకండ్ హాఫ్‌లో కథను మరింత సాగదీశారు బి, సి సెంటర్స్ ఆడియన్స్‌ను టార్గెట్ చేసి రూపొందించిన ఈ సినిమా వాళ్లకు నచ్చుతుందో లేదో డౌటే!            
__________________________
           ఆంధ్రప్రదేశ్‌ రాష్ట్ర విద్యాశాఖ మంత్రి గంటా శ్రీనివాసరావు తనయుడు  గంటా రవి హీరోగా శ్రీ లక్ష్మీవెంకటేశ్వర ఆర్ట్‌ క్రియేషన్స్‌ పతాకంపై డీసెంట్‌ డైరెక్టర్‌ జయంత్‌ సిపరాన్జీ దర్శకత్వంలో ప్రముఖ నిర్మాత కెఅశోక్‌కుమార్‌ నిర్మించిన చిత్రం జయదేవ్ శుక్రవారం ప్రేక్షకుల ముందుకు వచ్చిన ఈ సినిమా ఆడియన్స్‌ను ఏ మేరకు మెప్పించిందో సమీక్షలోకి వెళ్ళి తెలుసుకుందాం        కథ                  జయదేవ్(గంటా రవి) నిజాయితీ గల పోలీస్ ఆఫీసర్ సింహాద్రిపురం అనే ఊరిలో ఇన్స్పెక్టర్‌గా బాధ్యతలు నిర్వహిస్తుంటారు అదే ప్రాంతానికి చెందిన మస్తాన్ రాజు(వినోద్ కుమార్) అక్రమంగా మైనింగ్ చేస్తూ దానికి అడ్డు వచ్చే ప్రతి ఒక్కరినీ చంపేస్తుంటాడు ఈ క్రమంలో మస్తాన్ రాజు శ్రీహరి(రవి ప్రకాష్) అనే పోలీస్ ఆఫీసర్ తన అక్రమాలను బయటపెడుతున్నాడని తెలుసుకొని తన మనుషులతో చంపిస్తాడు ఆ కేసు జయదేవ్ చేతుల్లోకి వెళ్తుంది ఇదంతా చేస్తుంది మస్తాన్ రాజ్ అని తెలిసినా కూడా ఆధారాలు లేకుండా అతడిని అరెస్ట్ చేయలేమని సరైన ఆధారాల కోసం ఎదురుచూస్తుంటాడు ఈ నేపధ్యంలో జయదేవ్‌కు ఓ క్లూ దొరుకుతుంది ఆ తరువాత ఎలాంటి సంఘటనలు చోటు చేసుకున్నాయి జయదేవ్‌కి దొరికిన క్లూ ఏంటి మస్తాన్ రాజ్‌ను జయదేవ్ అరెస్ట్ చేశాడా అనే విషయాలను తెరపై చూసి తెలుసుకోవాల్సిందే!        విశ్లేషణ                  తమిళంలో వచ్చిన సేతుపతి సినిమా మూల కథను తీసుకొని తెలుగుకి తగ్గట్లుగా కొన్ని మార్పులు చేసి జయదేవ్ చిత్రాన్ని తెరకెక్కించారు ఒక పోలీస్ ఆఫీసర్ తన విధుల నిర్వహణలో ఎలాంటి పరిస్థితులను ఎదుర్కొంటాడు నిజాయితీ గల పోలీస్ అన్యాయాన్ని ఎలా మట్టుబెట్టాడనే కాన్సెప్ట్‌తో ఈ సినిమా ఉంటుంది స్టోరీ లైన్ బావున్నప్పటికీ సినిమాలో హీరో కొత్తవాడు కావడంతో ఎంతగా ప్రమోట్ చేసినా సినిమాపై సరైన క్రేజ్ ఏర్పడలేదు సినిమా మొత్తం కూడా ఒక కేసు మీద నడుస్తుంది దానికి కాస్త గ్లామర్, కామెడీను యాడ్ చేసే ప్రయత్నం చేశారు సినిమాలో మొదటి భాగం కంటే రెండో భాగం కాస్త ఆసక్తిగా ఉంటుంది ప్రీక్లైమాక్స్ సన్నివేశాలు ఆకట్టుకుంటాయి గంటా రవికి ఇది మొదటి సినిమా నటన, హావభావాల విషయంలో అతడు మరింత పరిణితి చెందాల్సిఉంది అతడి బాడీ ల్యాంగ్వేజ్ పోలీస్‌గా ఏ మాత్రం సెట్ కాలేదు చాలా వరకు పోలీస్ పాత్రలో మెప్పించాలని ప్రయత్నించినప్పటికీ వర్కవుట్ కాలేదు             ఇక మాళవిక పాత్రకు ఏ మాత్రం ప్రాముఖ్యత లేదు కథకు ఒక హీరోయిన్ పాత్ర కావాలి కాబట్టి ఆమెను తీసుకున్నట్లుగా ఉంది గ్లామర్‌తో ఆకట్టుకునే ప్రయత్నం చేసింది ప్రతినాయకుడి పాత్రలో వినోద్ కుమార్ లుక్ ఆకట్టుకునే విధంగా లేదు తన నటనతో అయితే ఓకే అనిపించాడు వెన్నెల కిషోర్, పోసాని కృష్ణమురలి, హరితేజలు తమ కామెడీతో అక్కడక్కడా నవ్వించారు             టెక్నికల్‌గా ఈ సినిమాను భారీ స్థాయిలో తెరకెక్కించే ప్రయత్నం చేశారు పాటల లొకేషన్స్ కోసం జార్జియా కూడా వెళ్ళారు అయితే పాటల వరకు సినిమాటోగ్రఫీ వర్క్ ఆకట్టుకున్నప్పటికీ సినిమా మొత్తంగా చూసుకుంటే తన కెమెరా షాట్స్‌తో విసిగించేశాడు మణిశర్మ అందించిన పాటల కంటే బ్యాక్ గ్రౌండ్ స్కోర్ ఆకట్టుకుంది సినిమాలో చాలా సన్నివేశాలు సాగదీసిన భావన కలుగుతుంది ఎడిటర్ తన కత్తెరకు ఇంకాస్త పని చెప్పాల్సింది దర్శకుడు జయంత్ సేతుపతి సినిమాతో పాటు మలయాళంలో వచ్చిన యాక్షన్ బిజు నుండి కూడా కొన్ని సన్నివేశాలను తీసుకున్నట్లు తెలుస్తోంది తెరపై ఆయన కథను ఆవిష్కరించిన తీరు ఏ మాత్రం ఆకట్టుకునే విధంగా లేదు పైగా కథను డ్రాగ్ చేసి విసుగు తెప్పించేశారు తప్పకుండా సినిమా చూడాల్సిందే మాకు చాలా ఓపిక ఉంది అనుకున్న వారు మాత్రం ఈ సినిమాకు వెళ్ళే ధైర్యం చేయొచ్చు             
__________________________
           కంప్లీట్ స్టార్ మోహన్ లాల్ మలయాళంలో నటించిన చిత్రం ఒప్పం ఈ సినిమా అక్కడ మంచి వసూళ్లనే రాబట్టింది అదే నమ్మకంతో సినిమాను తెలుగులో డబ్ చేసి విడుదల చేశారు మరి తెలుగులో ఈ సినిమాకు ఎలాంటి రెస్పాన్స్ వచ్చిందో సమీక్షలోకి వెళ్లి తెలుసుకుందాం!                        జయరాం(మోహన్ లాల్) అంధుడైనా చాలా తెలివైన వ్యక్తి తనకు వినిపించే శబ్ధాలు, వాసనను బట్టి అందరినీ గుర్తిస్తాడు తన చెల్లెకి పెళ్లి నిశ్చయం చేస్తాడు కట్నం పాతిక లక్షల వరకు ఇవ్వాలి జయరాం ఓ అపార్ట్మెంట్‌లో లిఫ్ట్ ఆపరేటర్‌గా పని చేస్తుంటాడు తనకున్న షాప్‌ను అమ్మి చెల్లి పెళ్లి చేయాలనుకుంటాడు జయరాం పనిచేసే అపార్ట్మెంట్‌లో రిటైర్డ్ జడ్జ్ కృష్ణమూర్తి కూడా ఉండేవారు ఆయనకి జయరాం పట్ల ఎంతో నమ్మకం ఉండేది జయరాంను తీసుకొని ఒక్కోసారి వాసుదేవ్(సముద్ర ఖని) అనే వ్యక్తిని వెతకడానికి వెళ్తూ ఉండేవాడు అంతేకాదు నందిని(మీనాక్షీ) అనే చిన్న పాపను దూరంగా హాస్టల్‌లో పెట్టి చదివిస్తూ ఉండేవారు            నందినికి గార్డియన్‌గా జయరాం ఉండేవాడు జయరాం తప్ప ఆ పాపకు మరెవరూ తెలియదు ఆ జడ్జ్ నందిని అకౌంట్‌లో డబ్బు వేయాలని యాభై లక్షలు డ్రా చేస్తారు ఆ డబ్బును ఇంటికి తీసుకురావడం పనిమనిషి శ్రీదేవి(విమలా రామన్) చూస్తుంది అదే రోజు రాత్రి జడ్జ్‌ను వాసుదేవ్ చంపేస్తాడు అంతేకాదు పాపను చంపాలని వాసుదేవ్ తిరుగుతూ ఉంటాడు జడ్జ్‌ను డబ్బు కోసం జయరాం చంపి ఉంటాడని పోలీసులు అనుమానిస్తారు అసలు వాసుదేవ్‌కు ఆ పాపకు మధ్య ఉన్న సంబంధం ఏంటి ఎందుకు ఆ పాపను చంపడానికి తిరుగుతూ ఉంటాడు జయరాం కేసు నుంచి బయట పడగలిగాడా చివరకు ఆ పాప బతికిందా అనే విషయాలతో కథ నడుస్తుంది            విశ్లేషణ            రెగ్యులర్ సినిమాలకు భిన్నంగా ఓ పాయింట్ తీసుకొని దాని చుట్టూ కథ అల్లుకొని సినిమా చేశాడు దర్శకుడు ప్రియదర్శన్ గతంలో ఈయన డైరెక్షన్‌లో వచ్చిన సినిమా నేషనల్ అవార్డ్‌ను సొంతం చేసుకుంది ఈసారి కూడా బలమైన పాయింట్‌తో కథ రాసుకున్నాడు ప్రియదర్శన్ ఓ పాపను కాపాడే క్రమంలో అంధుడైన వ్యక్తికి ఎదురయ్యే సంఘటనలే ఈ సినిమా మోహన్ లాల్ తన పాత్రలో ఒదిగిపోయాడు అంధుడిగా అతని నటన ఆకట్టుకుంటుంది ఎలాంటి పాత్రలో అయినా అవలీలగా పరకాయ ప్రవేశం చేయడం మోహన్ లాల్‌కే చెల్లింది జనతాగ్యారేజ్‌లో సమాజం పట్ల బాధ్యత గల వ్యక్తిగా, మన్యం పులి సినిమాలో పులులతో పోరాడే వీరుడిగా, ఇప్పుడేమో ఓ పాపను కాపాడే అంధుడిగా ఇలా ఎలాంటి పాత్ర ఇచ్చినా ఆ పాత్రలో ఒదిగిపోతాడు అందుకే ఆయనికి కంప్లీట్ స్టార్ అనే పేరు వచ్చింది            ఇక బేబీ మీనాక్షీ తన పాత్రకు న్యాయం చేసింది ఈ సినిమాకు మెయిన్ హైలైట్ సముద్ర ఖని నటన సైకోగా ఆయన అద్భుతంగా నటించాడు విలన్ పాత్రలో ఒదిగిపోయాడు దర్శకుడిగా కంటే ఆర్టిస్ట్‌గా సముద్ర ఖని సూపర్ అనే చెప్పాలి మముక్కోయ కొన్ని చోట్ల ప్రేక్షకులను నవ్వించాడు విమలా రామన్, అనుశ్రీ, నెడుముడి వేణు తమ పాత్రల పరిధుల్లో ఓకే అనిపించారు టెక్నికల్‌గా ఈ సినిమా ప్రేక్షకులను ఆకట్టుకుంటుంది ఈ సినిమాకు పెద్ద అసెట్ ఏకాంబరం అందించిన సినిమాటోగ్రఫీ ప్రతి ఫ్రేమ్ బావుంది ఊటీ, కేరళలో కొన్ని లొకేషన్స్‌ను ఎంతో అందంగా చూపించారు సినిమాలో రెండు పాటలు ఆకట్టుకుంటాయి బ్యాక్ గ్రౌండ్ స్కోర్ ప్రతి సన్నివేశాన్ని ఎలివేట్ చేసింది క్లైమాక్స్‌లో వచ్చే నేపథ్య సంగీతం మరింత ఎఫెక్టివ్‌గా అనిపించింది సినిమా మొదటి భాగం పూర్తయ్యే వరకు కథలోకి ఎంటర్ కాకపోవడం, వెంట            వెంటనే పాటలు రావడం కాస్త విసుగు పుట్టిస్తాయి ఎప్పుడైతే డైరెక్టర్ కథలోకి ఎంటర్ అవుతాడో అప్పటినుంచి కథ ఎంగేజింగ్‌గా రూపొందించారు కొన్ని చోట్ల తరవాత ఏం జరగబోతుందనే టెన్షన్ ఫీల్ అవ్వడం ఖాయం కానీ బాగా సాగదీశారనిపిస్తుంది ఎడిటింగ్ వర్క్ పై ఇంకాస్త శ్రద్ధ చూపిస్తే సినిమా ఇంకా బావుండేది నిర్మాణ విలువలు బావున్నాయి            
__________________________
           యంగ్ హీరోల్లో తనకంటూ ఓ స్పెషల్ ఇమేజ్ ను క్రియేట్ చేసుకున్నాడు హీరో  రాజ్ తరుణ్ ఈసారి కుక్కల కిడ్నాప్ కాన్సెప్ట్ ను ఎన్నుకొని ఈ శుక్రవారం కిట్టు ఉన్నాడు జాగ్రత్త అంటూ ప్రేక్షకుల ముందుకు వచ్చిన ఈ హీరో ప్రేక్షకులను ఎంతవరకు మెప్పించాడో సమీక్షలోకి వెళ్ళి తెలుసుకుందాం!              కారు మెకానిక్ గా పని చేసే కిట్టు(రాజ్ తరుణ్) డబ్బు కోసం తన స్నేహితులతో కలిసి కుక్కలను కిడ్నాప్ చేసి వాటి యాజమానుల దగ్గర నుండి డబ్బు గుంజుకునేవారు ఓ రోజు కిట్టు జానకి(అనుఎమ్మాన్యూయల్) అనే అమ్మాయిని చూసి ప్రేమిస్తాడు తన ప్రేమ కోసం జానకి చుట్టూ తిరుగుతూ ఉంటాడు ఒక సంధర్భంలో జానకి కూడా కిట్టుని ప్రేమిస్తుంది జానకి తండ్రి ఆదాయపు పన్ను కమీషనర్(నాగబాబు) గా పని చేస్తుంటాడు అయితే కిట్టు నిజాయితీను తెలుసుకోవడానికి జానకి తండ్రి తనను పాతిక లక్షల డబ్బు ఉన్న బ్యాగ్ ను తన గ్యారేజ్ లో వదిలేసి రమ్మని చెబుతాడు అయితే అదే రోజు ఆ డబ్బు ఉన్న బ్యాగ్ ను కిట్టు స్నేహితుడు దొంగతనం చేస్తాడు జానకికి డబ్బు ఇవ్వాలనే ఆలోచనతో కిట్టు మాఫియా డాన్(అర్భాజ్ ఖాన్) దగ్గర డబ్బు అప్పుగా తీసుకుంటాడు ఆ డబ్బుని జానకికి తిరిగి ఇచ్చేయాలని భావిస్తాడు అయితే కిట్టు డబ్బు కోసం కుక్కలను కిడ్నాప్ చేస్తున్నాడనే విషయం తెలుసుకున్న జానకి అతడికి దూరం అవుతుంది అదే సమయంలో మాఫియా డాన్ తమ్ముడు జానకిని తన తండ్రి యాక్సెస్ కార్డ్ కోసం కిడ్నాప్ చేస్తాడు ఆ తరువాత ఏం జరిగింది కిట్టు మాఫియా గ్యాంగ్ నుండి జానకిని కాపాడగలిగాడా జానకి తిరిగి కిట్టుని ప్రేమిస్తుందా​ డబ్బున్నబ్యాగ్ కిట్టు దగ్గరకు చేరుతుందా అనే విషయాలు తెలియాలంటే సినిమా చూడాల్సిందే! విశ్లేషణ       తన మొదటి సినిమా దొంగాట కోసం కిడ్నాప్ డ్రామాను ఎన్నుకున్న వంశీకృష్ణ రెండో సినిమాకుకూడా అదే ఫార్ములాను సెలెక్ట్ చేసుకున్నాడు అయితే దొంగాట సినిమాలో స్క్రీన్ ప్లే తో ఆకట్టుకున్నట్లు ఈ సినిమాలో ఆ మ్యాజిక్ ను రిపీట్ చేయలేకపోయాడు దర్శకుడు సాదారణ మెకానిక్ డబ్బు సంపాదించడం కోసం కుక్కల కిడ్నాప్ ను ఎందుకు ఎన్నుకున్నాడనే పాయింట్ ను డైరెక్టర్ బాగానే ఎస్టాబ్లిష్ చేశారు తన స్నేహితులతో కలిసి కుక్కలను కిడ్నాప్ చేయడం, ఓ అమ్మాయిని ప్రేమించడం ఈ ప్రాసెస్ లో ప్రతి సీన్ ను ఎంటర్టైనింగ్ గా రూపొందించడంలో దర్శకుడు సక్సెస్ అయ్యాడు కానీ సెకండ్ హాఫ్ వచ్చేసరికి సినిమా రొటీన్ అయిపోయింది స్క్రీన్ ప్లే అంత టైట్ గా లేకపోవడంతో నెక్స్ట్ ఏం జరగబోతుందో ప్రేక్షకుడు ముందే ఊహించగలడు రాజ్ తరుణ్ తన పాత్రలో ఒదిగిపోయాడు మొత్తం సినిమా తన భుజాలపై వేసుకొని నడిపించాడు కానీ రాజ్ తరుణ్ కు, హీరోయిన్ కు మధ్య వచ్చే రొమాంటిక్ సీన్స్ కానీ, లవ్ సీన్స్ గానీ ఆకట్టుకోవు మజ్ను సినిమాలో నటించిన అను ఎమ్మాన్యూయల్ ఈ సినిమాలో కొత్తగా ఏమీ కనిపించలేదు తన నటన కూడా అంతంత మాత్రంగానే ఉంది ఐ‌టి కమీషనర్ ఉద్యోగంలో ఎంతో నిజాయితీ గల వ్యక్తిగా మొదట నాగబాబుని ప్రెజంట్ చేసిన రెండో భాగంలో కూతురు కోసం తన సిన్సియారిటీను పక్కన పెట్టేస్తాడు తన పాత్ర ఇంకాస్త బలంగా రాసుకోవాల్సింది డాన్ పాత్రలో అర్భాజ్ ఖాన్ బాగా నటించాడు రవిబాబు, పృధ్వీలు చేసిన కామెడీ ప్రేక్షకులను నవ్విస్తుంది రాజ్ తరుణ్, పృధ్వీల మధ్య వచ్చే సన్నివేశాలు సైతం ఆకట్టుకున్నాయి సినిమా మొదటి భాగాన్ని కామెడీతో నింపేసిన దర్శకుడు రెండో భాగాన్ని మాత్రం సరిగ్గా ఎగ్జిక్యూట్ చేయలేకపోయాడు రొటీన్ సన్నివేశాలు, వాటిల్లో కొన్ని లాజిక్స్ మిస్ అవ్వడం విసుగు పుట్టిస్తుంది క్రైమ్-కామెడీ నేపధ్యంలో చక్కటి కథను రాసుకున్నప్పటికీ కథనంతో సినిమా స్థాయి తగ్గేలా చేశారు అనూప్ సంగీతం పర్వాలేదనిపిస్తుంది సినిమాటోగ్రఫీ కథకు తగ్గట్లుగా ఉంది పాటల్లో కొన్ని లొకేషన్స్ అందంగా చూపించారు హంసా నందిని ఐటెమ్ సాంగ్ మాస్ ఆడియన్స్ ను అలరిస్తుంది సాయి మాధవ్ బుర్రా రాసిన కొన్ని డైలాగ్స్ బావున్నాయి తక్కువ బడ్జెట్ లో సినిమా చేసినట్లు తెలుస్తోంది టెక్నికల్ గా సినిమా ఆకట్టుకున్నా కథనంలో కొత్తదనం చూపించి ఉంటే సినిమా ఇంకా బావుండేది!
__________________________
           ఇంటర్నేషనల్ యాక్షన్ స్టార్ జాకీచాన్, బాలీవుడ్ స్టార్స్ సోనూ సూద్, దిశా పటానీ, అమీరా దస్తుర్ ప్రధాన పాత్రలు పోషించిన కుంగ్ ఫు యోగా మూవీ ఇవాళే ప్రపంచవ్యాప్తంగా థియేటర్లలోకొచ్చింది సాధారణంగానే జాకీచాన్ సినిమాలకి ఇండియాలోనూ ఫోలోయింగ్ వుంటుంది దానికితోడు ఈ చిత్రంలో భారతీయ నటీనటులు ఇతర కీలక పాత్రలు పోషించడంతో ఈ చిత్రంపై చాన్ అభిమానుల్లో భారీ అంచనాలే వున్నాయి            అన్నింటికిమించి ఈమధ్యే ఈ సినిమాను ప్రమోట్ చేసుకోవడానికి జాకీచాన్ ఇండియాకు వచ్చి బాలీవుడ్ సెలబ్రిటీలతో సందడి చేయడం కుంగ్ ఫు యోగాకు వున్న హైప్‌ని మరింత పెంచింది మరి ఆడియెన్స్ ఆశిస్తున్న విధంగా కుంగ్ ఫు యోగా వుందో లేదో తెలియాలంటే ఈ రివ్యూలోకి వెళ్లాల్సిందే              మగద సామ్రాజ్యం కోల్పోయిన సంపదను అన్వేషించడానికని ఇండియాకు వస్తాడు చైనాకు చెందిన పురావస్తు శాస్త్రవేత్త జాక్ ( జాకీచాన్ ) అయితే, అతడికి సహాయంగా వచ్చిన సహాయకులు, ఇంకొంతమంది ఇండియన్ ఆర్కియాలజిస్టులు చేతులు కలిపి ఆ సంపదను దోచుకోవాలని ప్లాన్ చేస్తారు ఈ కుట్రను జాకీ చాన్ ఎలా ఛేదిస్తాడు  ఈ మొత్తం క్రమంలో ఇండియాలో జాకీచాన్ కి అండగా నిలిచేదెవరు  చాన్ అనుకున్నది సాధిస్తాడా లేదా అనేదే మిగతా కథనం విశ్లేషణ                  ఈ సినిమాలో భారతీయ యువరాజు, ర్యాండల్ పాత్ర పోషించిన బాలీవుడ్ నటుడు సోనూ సూద్ ఒకానొక దశలో తనతో మాట్లాడుతున్న జాకీచాన్‌తో ఓ డైలాగ్ చెబుతాడు నైతికత, నైతిక విలువల గురించి అదేపనిగా తనకి జాకీచాన్ చెబుతున్న విషయాల్ని ఓ సోదిగా భావించిన సోనూసూద్, కోపంతో పళ్లుబిగపట్టి  నాకు అదే పనిగా బోర్ కొట్టించకు" అని ఆగ్రహం వ్యక్తంచేస్తాడు ఒక్కముక్కలో చెప్పాలంటే సినిమాలో కోపంతో సోనూసూద్ చెప్పిన ఈ డైలాగ్ ఈ సినిమా రివ్యూకు సరిగ్గా సూట్ అవుతుందనుకోవచ్చు             ఈ మూవీ గురించి ఇంకా వివరంగా చెప్పుకోవాలంటే, భారత్‌కి చెందిన పురావస్తు శాస్త్రవేత్త అష్మిత (దిశాపటానీ) కోల్పోయిన తమ పూర్వీకుల సంపదను కనుగొనేందుకు చైనా పురావస్తు శాస్త్రవేత్త జాక్ సహాయం కోరుతుంది అష్మిత ఆహ్వానం మేరకు మగద రాజు కోల్పోయిన సంపదను అన్వేషించడానికి తన సహాయకులు జు(యిజింగ్ జాంగ్), నువోమిన్( మియా ముఖి)లతో కలిసి ఇండియాకు వచ్చిన జాకీచాన్ ఎలా తన పని విజయవంతంగా పూర్తి చేశాడనేది ఈ సినిమా             ఇదే సంపదను కనుగొనేందుకు దురాశపరుడైన మరో యువరాజు ర్యాండల్ పోటీపడుతుంటాడు కంప్యూటర్ యానిమేటెడ్ యానిమల్స్, ఖరీదైన మోడర్న్ కారులు కలిగివున్న ర్యాండల్ తనకున్న 12 మంది అనుచరగణం సహాయంతో తన శక్తియుక్తులన్నీ ప్రయోగించి ఎలాగైనా ఆ సంపదను సొంతం చేసుకోవాలని కుట్ర పన్నుతాడు             సినిమాని మొదటి నుంచీ చూసినప్పటికీ సినిమాను మధ్యలోంచి చూస్తున్నామా అనే కన్‌ఫ్యూజన్ సగటు ఆడియెన్స్‌ని వేధిస్తుంది ఆరంభంలోనే ఏదో మిస్ అయ్యామన్న ఫీలింగ్ ఆడియెన్స్‌ని డిజప్పాయింట్ చేస్తుంది అందుకు కారణం డైరెక్టర్ స్టాన్లీ టాంగ్ మొదటి 10 నిమిషాల్లోనే సినిమా కథాంశం గురించి కుప్పలుతెప్పలుగా కుమ్మరించిన ఇన్‌ఫర్మేషన్             అనువాదంలో లోపాలు, అధిక మొత్తంలో ఉపయోగించిన సీజీఐ వర్క్ ఈ సినిమాకు ఇంకొంత మైనస్ అయ్యాయి జాకీచాన్ యాక్షన్ సన్నివేశాలు సైతం ఏదో పరిమితికిలోబడి చేసినట్టుగా ఉన్నాయి అయితే, ఉన్నంతలో ఎంతో కొంత గొప్ప అన్నట్టుగా జాకీచాన్ తన సత్తా చాటుకున్నాడు సోనూసూద్ విలనిజం సైతం వీక్ అయినట్టుగానే అనిపించింది కొంతలోకొంత జాకీచాన్- సింహం మధ్య కామెడీ సన్నివేశాలే కాస్త ఆడియెన్స్‌కి చక్కిలిగింతలు పెడతాయి             టైటిల్ కుంగ్ ఫు యోగా అయినప్పటికీఈ చిత్రంలో వున్నది మాత్రం ఎలిమెంటరీ స్థాయి కుంగ్ ఫు అనే చెప్పుకోవచ్చు ఇక యోగా అయితే అసలు లేనే లేదు మరి అటు చైనాను, ఇటు భారత్‌ని ముడిపెడుతూ కుంగ్ ఫు యోగా అనే టైటిల్ ఎందుకు పెట్టారనేదే ఓ అంతుచిక్కని ప్రశ్న ఒకవేళ మీరు కుంగ్ ఫు యోగాకు వెళ్లాలనుకుంటే, అంతిమంగా మీరు ధ్యానంలోకి వెళ్లిపోయే అవకాశం వుంది చూసుకోండి!
__________________________
           ఈడో రకం ఆడో రకం సినిమాతో హిట్ అందుకున్న మంచు విష్ణు నటించిన మరో సినిమా లక్కున్నోడు ఈ సినిమాలో హన్సిక హీరోయిన్‌గా నటించింది గతంలో విష్ణు-హన్సిక కాంబినేషన్‌లో వచ్చిన ‘దేనికైనా రెడీ’, ‘పాండవులు పాండవులు తుమ్మెద’ సినిమాలు మంచి విజయాలు అందుకున్నారు మరి రిపబ్లిక్ డే కానుకగా విడుదలైన ‘లక్కున్నోడు’ సినిమా ఎలాంటి ఉందో సమీక్షలోకి వెళ్లి తెలుసుకుందాం!               జెకె(ఎంవివిసత్యనారాయణ) అనే రౌడీ పాతిక కోట్లు కొట్టేయాలని ప్లాన్ చేస్తాడు అనుకున్న వెంటనే తన ప్లాన్‌ను అమలు చేస్తాడు కానీ జెకె దగ్గర పని చేసే ఒకడు ఆ డబ్బు మొత్తం కొట్టేసి జెకెని మోసం చేస్తాడు ఇది ఇలా ఉండగా లక్కీ(మంచు విష్ణు) తన పేరులో ఉన్న అదృష్టం జీవితంలో ఉండదు లక్కీ పుట్టగానే వచ్చిందనుకున్న ఆస్తి మొత్తం పోతుంది కొడుకు దురదృష్టం వలనే అలా జరిగిందని తన తండ్రి నమ్ముతాడు పెరిగి పెద్దయిన తరువాత కూడా ఇంటికి కీడు జరుగుతుండడంతో కొడుకుని లక్కీ అని పిలవడం కూడా మానేస్తాడు హైదరాబాద్ వచ్చి ఉద్యోగం చేయాలనుకున్న లక్కీ ఓ ఆఫీస్‌లో ఇంటర్వ్యూకి వెళ్తాడు అక్కడ పద్మావతి(హన్సిక) అనే అమ్మాయిని చూసి ఇష్టపడతాడు మ్యారేజ్ ఎట్ ఫస్ట్ సైట్ అంటూ ఆ అమ్మాయి వెంట తిరుగుతూ ఉంటాడు పద్మావతి కూడా లక్కీని ప్రేమిస్తుంది తన కోసం ఏదైనా ఉద్యోగం చేయమని అడగగా పిజ్జా డెలివరీ బాయ్‌గా జాయిన్ అవుతాడు లక్కీ అదే సమయంలో తన చెల్లెలికి పెళ్లి కుదిరిందని తెలియడంతో పద్మావతితో కలిసి ఊరికి బయలుదేరతాడు             చెల్లికి ఇవ్వాల్సిన కట్నం డబ్బు పాతిక లక్షలు లక్కీకి ఇచ్చి మగపెళ్లి వారికి ఇవ్వమని చెబుతుంది అతని తల్లి ఆ డబ్బు తీసుకొని వెళ్లి లక్కీ ఇచ్చేసినా పెళ్లి కొడుకు తండ్రికి మతిమరుపు ఉండడంతో డబ్బు ఇవ్వలేదని చెబుతాడు దీంతో లక్కీ తండ్రి కొడుకు తనను మోసం చేశాడని ఛీ కొడతాడు ప్రేమించిన అమ్మాయి కూడా వదిలివెళ్లిపోతుంది ఆ సమయంలో చచ్చిపోవాలనుకున్న లక్కీ దగ్గరకు డబ్బు కొట్టేసిన వ్యక్తి వచ్చి ఒక బ్యాగ్ ఇస్తాడు ఆ బ్యాగ్ ఒకరోజు తన దగ్గర పెట్టుకుంటే కోటి రూపాయలు ఇస్తానని ఆఫర్ చేస్తాడు దానికి లక్కీ సరే అంటాడు ఆ తరువాత ఏం జరిగింది లక్కీకి ఆ బ్యాగ్‌లో పాతిక కోట్లు ఉన్నాయనే విషయం తెలుస్తుందా తెలిస్తే ఏం చేస్తాడు చివరకు ఆ డబ్బు ఎవరి చేతికి వెళ్లింది లక్కీని తన ఇంట్లో వారు, ప్రేమించిన అమ్మాయి దగ్గరకు తీసుకున్నారా అనే విషయాలు తెలియాలంటే సినిమా చూడాల్సిందే! విశ్లేషణ       సినిమా కథ కొత్తదని చెప్పలేం కానీ ఆసక్తికర కథనంతో సినిమాను నడిపించాలనుకున్నారు అది కాస్త చూసే ప్రేక్షకుడికి రొటీన్ అనిపించక మానదు సినిమా మొదటి భాగం మొత్తం పాత్రలను పరిచయం చేయడం, రెండు మూడు కామెడీ సీన్లు, రెండు పాటలు, ఓ లవ్ ట్రాక్, ఫ్యామిలీ సెంటిమెంట్‌తో నడిపించేశారు ఇంటర్వల్ బ్యాంగ్‌లో ఫ్యామిలీ ఎమోషన్స్‌తో కూడిన చిన్న ట్విస్ట్ ఆకట్టుకుంటుంది అప్పటివరకు లక్ లేదని బాధ పడే వ్యక్తికి సడెన్‌గా అదృష్టం కలిసొస్తుంది పరాయి సొమ్ముకి ఆశ పడని హీరో దగ్గరకు అనుకోకుండా పాతిక కోట్లు వస్తే ఏం చేశాడనేది ఆసక్తికరం మంచు విష్ణు ఎప్పటిలానే తన స్టయిల్‌లో పెర్ఫార్మ్ చేశాడు రెగ్యులర్ కమర్షియల్ సినిమాల్లో హీరోలానే తన పాత్ర కూడా ఉంటుంది ఎక్కడా కొత్తదనం ఉండదు హన్సికకు సినిమాలో పెద్దగా ప్రాధాన్యత లేదు పాటలు, లవ్ సీన్స్‌లో తప్ప ఆమె పాత్రను కొత్తగా డిజైన్ చేయలేదు స్క్రీన్ మీద కూడా హన్సికను అందంగా చూపించలేకపోయారు గత చిత్రాలతో పోలిస్తే ఈ సినిమాలో హన్సిక గ్లామర్ తగ్గిందనే చెప్పాలి             విష్ణు, హన్సిక ల మధ్య వచ్చే సన్నివేశాలు కూడా పెద్దగా ఆకట్టుకోవు తండ్రి సెంటిమెంట్‌ను తెరపై బాగానే చూపించారు ఎప్పుడూ పాజిటివ్‌గా ఆలోచించే హీరోయిన్ తండ్రి పాత్రలో తనికెళ్ల భరణి హాస్యాన్ని పండించారు తమిళ నటుడు జయ ప్రకాష్ చక్కగా నటించారు వెన్నెల కిషోర్, ప్రభాస్ శ్రీను, సత్యం రాజేష్‌ల కామెడీ పండింది విలన్ పాత్రలో ఎంవివిసత్యనారాయణ ఫర్వాలేదనిపించారు అలానే సెకండ్ హాఫ్‌లో పోసాని కృష్ణ మురలి తనదైన శైలిలో ప్రేక్షుకుల్ని ఆకట్టుకున్నారు టెక్నికల్‌గా సినిమా పెద్దగా ఆకట్టుకోదు అనుకున్న కథ, నడిపించిన కథనం ఏది ఆకట్టుకోదు పాటలు, బ్యాక్ గ్రౌండ్ స్కోర్ గుర్తుపెట్టుకునే విధంగా లేవు సినిమాటోగ్రఫీ కూడా అంతంతమాత్రంగా ఉంది ఎడిటింగ్ వర్క్ ఒకే అనిపించింది లక్కున్నోడు‌గా వచ్చిన మంచు విష్ణు లక్ ఈ సినిమాకు పని చేయలేదనే చెప్పాలి 
__________________________
           సీనియర్ హీరోయిన్  రాశి కీలక పాత్రలో నటించిన తాజా చిత్రం లంక సైంటిఫిక్ థ్రిల్లర్‌గా రూపొందిన ఈ సినిమా శుక్రవారం ప్రేక్షకుల ముందుకు వచ్చింది మరి ప్రేక్షకులను మెప్పిచడంలో ఈ సినిమా ఎంతవరకు సక్సెస్ అయిందో సమీక్షలోకి వెళ్లి తెలుసుకుందాం!               స్వాతి(ఐనా సాహ) అనే సినిమా హీరోయిన్‌తో సాయి(సాయి రోనక్) అనే షార్ట్ ఫిల్మ్ మేకర్ ఓ లఘు చిత్రం చేయాలనుకుంటాడు సిటీకి దూరంగా ఉన్న గెస్ట్ హౌస్‌లో షార్ట్ ఫిల్మ్ చేయడానికి ప్లాన్ చేస్తారు టీం మొత్తం కలిసి గెస్ట్ హౌస్‌లోకి ఎంట్రీ ఇస్తారు ఆ బిల్డింగ్ ఓనర్ రెబాకా విలియమ్స్(రాశి)కు స్వాతికి మంచి సాన్నిహిత్యం ఏర్పడుతుంది టెలీపతిలో నిపుణురాలైన రెబాకా స్వాతి ఏదో విషయానికి భయపడుతుందని తెలుసుకొని టెలీపతి ద్వారా ఆ సమస్యను అధిగమించమని సలహా ఇస్తుంది             ఆమె చెప్పినట్లుగా స్వాతి తన మైండ్‌ను కంట్రోల్‌లోకి తెచ్చుకోవడానికి ప్రయత్నిస్తుంటుంది ఇదిలా ఉండగా మరికొన్ని రోజుల్లో అమెరికా వెళ్లాలనుకున్న స్వాతి సడెన్‌గా కనిపించకుండా పోతుంది స్వాతి ఏమైందో తెలుసుకోవడానికి పోలీసులు సాయిని అతడి స్నేహితులను అరెస్ట్ చేస్తారు అదే సమయంలో నేనే స్వాతిని అంటూ పోలీస్ స్టేషన్‌కు రెబాకా వస్తుంది అసలు స్వాతి ఏమైంది ఆమె కనిపించకుండా పోవడానికి గల కారణాలు ఏంటి స్వాతిని నేనే అని రెబాకా చెప్పడం వెనుక ఆమె ఉద్దేశం ఏంటి అనే అంశాలతో సినిమా నడుస్తుంది        విశ్లేషణ       టెలీపతి ఆధారంగా చేసుకొని ఓ సైంటిఫిక్ థ్రిల్లర్‌గా ఈ కథను రాసుకున్నారు దర్శకుడు శ్రీముని అయితే సినిమా మొదటి భాగం పూర్తయ్యే వరకు కథలోకి వెళ్లకపోవడగం మైనస్ దీంతో అసలు ఏం జరుగుతుందో తెలియని అయోమయంలో ప్రేక్షకుడు ఉంటాడు పోనీ సెకండ్ హాఫ్‌లో ఏదైనా ఆసక్తికరంగా, థ్రిల్లింగ్‌గా కథ ఉంటుందా అంటే అదీ లేదు ఫస్ట్ హాఫ్‌లో వేసిన చిక్కుముడులను విప్పుతూ ట్విస్ట్‌లను రివీల్ చేస్తూ ఉంటారు కథనంలో పట్టు లేకపోవడంతో ప్రేక్షకులు కథకు తొందరగా కనెక్ట్ కాలేరు ఒకట్రెండు ఫ్లై కామ్ షాట్స్, నటీనటుల పెర్ఫార్మన్స్ తప్ప సినిమాలో ఇంకేమీ లేదు             రాశి తన పాత్రలో ఒదిగిపోయింది తన పిల్లలు చనిపోయినా ఇంకా తన దగ్గరే ఉన్నారనుకొని జీవించే అమ్మ పాత్రలో రాశి తప్ప మరెవరూ సెట్ కారనిపించింది ఈ సినిమాలో మరో ముఖ్యమైన స్వాతి పాత్రలో ఐనా సాహ చక్కగా నటించింది తన హావభావాలతో ఫర్వాలేదనిపించింది సాయి రోనాక్ నటనలో ఇంకా ఎదగాల్సిఉంది డైలాగ్ డెలివరీ కూడా సరిగ్గా లేదు సినిమాలో అనవసరమైన కామెడీతో సత్య, సుదర్శన్, వేణు విసిగించేశారు బ్యాక్ గ్రౌండ్ స్కోర్ కథకు తగ్గట్లుగా ఉంది సినిమాటోగ్రఫీ వర్క్ ఆకట్టుకుంటుంది ఫస్ట్ హాఫ్‌లో కొన్ని సీన్లను ఎడిట్ చేస్తే కథ కాస్త గ్రిప్పింగ్‌గా ఉండేది             టేకింగ్ పరంగా దర్శకుడు తన పనికి న్యాయం చేయాలనుకున్నా కథ, కథనాల్లో సరైన బలం లేకపోవడంతో అది కాస్త ఫెయిల్ అయింది గ్రాఫిక్స్ వర్క్ అవసరం లేకపోయినా పెట్టారు అయితే అది సినిమాకు మైనస్‌గా నిలిచింది నిర్మాణ విలువలు బావున్నాయి
__________________________
           హైదరాబాద్‌లో జరిగిన బాంబు పేలుళ్ల నేపథ్యంలో కొన్ని యథార్థ సంఘటనల ఆధారంగా రూపొందించిన సినిమా మా అబ్బాయి శ్రీవిష్ణు హీరోగా కుమార్ వట్టి దర్శకత్వంలో బలగ ప్రకాష్ రావు ఈ చిత్రాన్ని నిర్మించారు శుక్రవారం ప్రేక్షకుల ముందుకు వచ్చిన ఈ సినిమా ఎలాంటి రెస్పాన్స్‌ను దక్కించుకుందో సమీక్షలోకి వెళ్లి తెలుసుకుందాం!               చిన్నప్పటి నుంచి గారభంగా పెరిగిన శ్రీవిష్ణుకి ఇల్లే ప్రపంచం అమ్మ, నాన్న, అక్క అంటే ప్రాణం ఇదిలా ఉండగా శ్రీవిష్ణు వాళ్ల ఎదురింట్లోకి కొత్తగా ఓ ఫ్యామిలీ వస్తుంది ఎదురింట్లో అమ్మాయి(చిత్ర శుక్ల)ని చూసి ఇష్టపడతాడు శ్రీవిష్ణు మరోవైపు శ్రీవిష్ణు అక్కకి పెళ్లి కుదురుతుంది పెళ్లి షాంపింగ్ చేయడానికి కుటుంబం మొత్తం వెళ్తారు అక్కడ నుంచి సాయిబాబా గుడికి వెళ్తారు తిరిగి వస్తుండగా గుడి బయట బాంబు పేలుళ్లు జరుగుతాయి చాలా మంది ప్రాణాలు కోల్పోతారు అందులో శ్రీవిష్ణు అమ్మ, నాన్న, అక్క కూడా ఉంటారు దీంతో ఒక్కసారిగా శ్రీవిష్ణు అనాధ అయిపోతాడు తన కుటుంబాన్ని అంతం చేసిన వారిని చంపాలనుకుంటాడు ఆ బాంబు పేలుళ్ల కారణంగా చాలా కుటుంబాలు నష్టపోయాయని తెలుసుకుంటాడు ఇంతమంది చావుకి కారణమైన రాక్షసులను ఎలా చంపాలా అని తిరుగుతూ ఉంటాడు మరి తను అనుకున్నట్లుగానే బాంబు పేలుళ్లకు కారణమైన వారిని అంతం చేయగలిగాడా ఎదిరింటి అమ్మాయి ప్రేమను పొందాడా అనే విషయాలు తెలియాలంటే సినిమా చూడాల్సిందే!        విశ్లేషణ       ఈ మధ్య కాలంలో భారీ బడ్జెట్‌తో వస్తోన్న రెగ్యులర్ కమర్షియల్ సినిమాలు బాక్సాఫీస్ వద్ద బోల్తా పడుతున్నాయి ఎంత పెద్ద హీరోల సినిమా అయినా కథ, కథనాల్లో కొత్తదనం లేకపోతే ఆడియన్స్ చూడడానికి ఇష్టపడడం లేదు మా అబ్బాయి సినిమా పరిస్థితి కూడా అంతే పక్కా ఫార్ములా ప్రకారం ఆరు పాటలు, ఐదు ఫైట్స్, రెండు మూడు రొమాంటిక్ సీన్లు, ఓ ఫ్యామిలీ డ్రామా అనుకుంటూ సినిమాను తీశారు సినిమాలో లాజిక్స్‌కు అందని చాలా సీన్లు ఉన్నాయి సినిమా అంటే ఇలానే ఉంటుంది మరి అనుకుంటూ మనం చూడాల్సిందే కానీ కొన్ని విషయాలు మాత్రం అంతుచిక్కవు             శ్రీవిష్ణు ఇప్పటివరకు నటించిన సినిమాల ద్వారా మంచి పేరును దక్కించుకున్నాడు అప్పట్లో ఒకడుండేవాడు సినిమాలో తన నటన గురించి ప్రత్యేకంగా చెప్పనక్కర్లేదు అయితే ఇప్పుడిప్పుడే హీరోగా నిలబడడానికి ప్రయత్నాలు చేస్తున్నాడు అందులో భాగంగానే కమర్షియల్ హీరో అనిపించుకోవాలని ఈ కథను ఎన్నుకున్నాడు శ్రీవిష్ణు ఎంత బాగా చేసినప్పటికీ మూస ధోరణిలో నడిచే కథ కావడంతో తనకు ఈ సినిమా పెద్దగా కలిసి రాలేదనే చెప్పాలి కథ, కథనాల సంగతి పక్కన పెడితే టెక్నికల్‌గా సినిమా స్టాండర్డ్స్ బాగున్నాయి ప్రతి ఫ్రేమ్‌ను రిచ్ గా చూపించారు పాటల్లోని విజువల్స్ కూడా అందంగా ఉన్నాయి కొరియోగ్రఫీ బాగుంది సినిమాకు సంగీతం ప్లస్ అయింది పాటలు మళ్లీ మళ్లీ వినేలా లేకపోయినా బోర్ కొట్టేలా అయితే లేవు బ్యాక్ గ్రౌండ్ స్కోర్ ఓకే అనిపించింది ఎడిటింగ్ వర్క్ బాగానే ఉంది దర్శకుడు కుమార్ వట్టి చెప్పిన కథను నమ్మి నిర్మాత చాలా ఎక్కువగా ఖర్చు పెట్టారనిపిస్తోంది మార్కెట్‌లో శ్రీవిష్ణుకి అంత క్రేజ్ కూడా లేదు కానీ నిర్మాణ విలువల్లో ఎక్కడా రాజీ పడలేదు సినిమాకు అది ప్లస్‌గా మారింది శ్రీవిష్ణు, చిత్ర శుక్లల మధ్య వచ్చే లవ్ సీన్స్ విసుగు పుట్టిస్తాయి వారిద్దరి మధ్య కెమిస్ట్రీ కూడా పెద్దగా వర్కవుట్ కాలేదు ఉన్నంతలో చిత్రశుక్ల తన గ్లామర్‌తో ఆకట్టుకోవడానికి ప్రయత్నించింది కథ మొత్తం శ్రీవిష్ణు, విలన్ పాత్రల చుట్టూనే తిరుగుతూ ఉంటుంది             నటీనటులందరూ తమ పాత్రల పరిధుల్లో చక్కగా నటించారు కథ, కథనాలు రెగ్యులర్‌గా ఉండడం వల్ల, హీరో క్యారెక్టరైజేషన్ బలంగా ప్రెజంట్ చేయకపోవడం, స్క్రీన్‌ప్లే చప్పగా సాగడం వంటి కారణాలతో సాధారణ ప్రేక్షకుడికి సినిమా తొందరగా కనెక్ట్ అవ్వదు మొత్తానికి రెగ్యులర్ సినిమాలు ఇష్టపడే ప్రేక్షకులకు తప్ప మా అబ్బాయి కొత్తదనాన్ని కోరుకునే వారికి మాత్రం నచ్చడం కష్టమే
__________________________
           పృథ్వీ, నవీన్‌చంద్ర హీరోలుగా, సలోని, శృతి సోధి హీరోయిన్లుగా శ్రీ సత్యసాయి ఆర్ట్స్‌ పతాకంపై ఇసత్తిబాబు దర్శకత్వంలో కెకెరాధామోహన్‌ నిర్మించిన ఫుల్‌ లెంగ్త్‌ ఎంటర్‌టైనర్‌ మీలో ఎవరు కోటీశ్వరుడు ఇప్పటికే విడుదల కావల్సిన ఈ సినిమా కరెన్సీ సమస్య వల్ల వాయిదా పడుతూ ఈ శుక్రవారం ప్రేక్షకుల ముందుకు వచ్చింది మరి ఈ సినిమా ఏ మేరకు మెప్పించిందో సమీక్షలోకి వెళ్లి తెలుసుకుందాం!               ప్రియ(శృతి సోది) స్నేహితులతో కలిసి పార్టీ చేసుకొని తిరిగివస్తుండగా కార్ యాక్సిడెంట్ చేసి రోడ్ మీద నడుస్తూ ఉంటుంది మద్యం మత్తులో ఉన్న ప్రియను ప్రశాంత్(నవీన్ చంద్ర) అనే స్టూడెంట్ చూసి సేఫ్‌గా ఇంటి దగ్గర డ్రాప్ చేస్తాడు ప్రశాంత్ మంచితనం నచ్చిన ప్రియ అతడితో ప్రేమలో పడుతుంది సంపన్న కుటుంబానికి చెందిన ప్రియ తన కుటుంబానికి సెట్ కాదేమో అని ప్రశాంత్ తనకు దూరంగా ఉంటాడు కానీ ప్రియ తన కుటుంబ సభ్యులతో కలిసిపోవడం చూసి ప్రశాంత్ కూడా తనను ఇష్టపడతాడు ప్రియ తండ్రి ఏబిఆర్ గ్రూప్స్ అధినేత అతడికి ప్రియ ప్రేమ విషయం నచ్చదు ప్రశాంత్‌ను పిలిచి మాట్లాడతాడు అయితే ప్రశాంత్ తెలివిగా ప్రియ తండ్రికి ఓ ఛాలెంజ్ చేస్తాడు ఇక అతడు ప్రశాంత్ చెప్పిన మాటే పట్టుకొని ఆ విషయంపై తనే నెగ్గాలని అనుకుంటాడు ఐడియా ఇచ్చిన వారికి కోటి రూపాయలు అని పేపర్‌లో ప్రకటన ఇస్తారు ఆ తరువాత ఏం జరిగింది అసలు ప్రశాంత్, ప్రియ తండ్రితో ఎలాంటి ఛాలెంజ్ చేశాడు ఐడియా ఇచ్చి కోటి రూపాయలు గెలిచింది ఎవరు పృధ్వీ, సలోని పాత్రలు ఎలా ఉండబోతున్నాయి ప్రశాంత్, ప్రియల ప్రేమ గెలిచిందా అనే విషయాలు తెలియాలంటే సినిమా చూడాల్సిందే!        విశ్లేషణ       ఏమైంది ఈవేళ, బెంగాల్ టైగర్ వంటి హిట్ సినిమాలను నిర్మించిన రాధామోహన్ ఈసారి మాత్రం తప్పటడుగు వేశారు కంటెంట్ లేని కథను ఎన్నుకొని, కామెడీ ప్రధానంగా తీయాలని అనుకున్నారు కామెడీ ఉంటే ప్రేక్షకులు సినిమా చూసేస్తారు అనుకుంటే పొరపాటే పోనీ సినిమాలో కామెడీ అయినా కొత్తగా ఉందా అంటే అదీ లేదు స్పూఫ్‌లు, పేరడీలతో విసిగించేశారు నవీన్ చంద్రకు ఈ సినిమాతో ఎలాంటి ప్రయోజనం ఉండదనే చెప్పాలి ఫస్ట్ హాఫ్‌లో ఓ 20 నిమిషాలు, సెకండ్ హాఫ్‌లో ఓ పది నిమిషాలు కనిపిస్తాడు గెస్ట్ పాత్రకు ఎక్కువ హీరో పాత్రకు తక్కువ అన్నట్లుగా ఉంది అతడి రోల్ కాలేజ్ స్టూడెంట్‌గా రెగ్యులర్ నటనతో కనిపిస్తాడు అతడు కొత్తగా కనిపించడానికి పాత్ర డిజైన్ చేసిన తీరు కూడా ఏమిలేదు శృతి సోది పాత్ర కూడా అలానే ఉంటుంది కొన్ని ఫ్రేమ్స్‌లో ఆమెను చూడడానికి కష్టంగా అనిపిస్తుంది  ఈ సినిమాకు కాస్తో కూస్తో ప్లస్ అయింది పృథ్వీ నటన ఇంటర్వల్ బ్యాంగ్‌లో అందరి హీరోల డైలాగ్స్‌ను తను పలికిన తీరు ఆడియన్స్‌ను నవ్విస్తుంది అయితే అవే సన్నివేశాలు సెకండ్ హాఫ్ మొత్తం కంటిన్యూ చేయడం వలన బోర్ ఫీలింగ్ కలుగుతుంది సలోని తన పాత్రతో ఓకే అనిపించింది పోసాని కృష్ణమురళి ఉన్నంతలో ప్రేక్షకులను నవ్వించారు మురలిశర్మ హీరోయిన్ తండ్రి పాత్రలో ఓకే అనిపించారు జయప్రకాష్ రెడ్డి, రఘుబాబు వారి పాత్రల పరిధుల్లో చక్కగా నటించారు కథ, కథనాల్లో కొత్తదనం లేకపోవడం, డైరెక్టర్ ఎన్నుకున్న కథను స్క్రీన్ ప్లేతో పక్కదారి పట్టించడం ఇవన్నీ సినిమాకు మైనస్ అనే చెప్పాలి కామెడీ ట్రాక్‌ను కూడా స్పూఫ్‌లతో నింపేశాడు ఇలాంటి స్పూఫ్ కామెడీలు అల్లరి నరేష్ చాలా సినిమాల్లో చేసేశారు             కాబట్టి సాధారణ ప్రేక్షకుడు సినిమాకు కనెక్ట్ కావడానికి ఎలాంటి ఎలిమెంట్ కనిపించదు రెండు పాటలు, బ్యాక్ గ్రౌండ్ స్కోర్ ఫర్వాలేదనిపించాయి సినిమాటోగ్రఫీ ఓ మాదిరిగా ఉంది బావున్నాయని అనిపించేలా ఒక్క షాట్ కూడా లేదు ప్రతి షాట్ రెగ్యులర్ గా ఉంది కథ, కథనాలు, లాజిక్స్ తో సంబంధం లేకుండా సినిమా చూడగలం అనుకునే వారు మాత్రం సినిమాకు వెళ్లొచ్చు
__________________________
           వరుణ్ తేజ్ హీరోగా నటించిన తాజా చిత్రం మిస్టర్ శ్రీనువైట్ల దర్శకత్వం వహించిన ఈ సినిమా శుక్రవారం ప్రేక్షకుల ముందుకు వచ్చింది ‘బ్రూస్ లీ’ సినిమా పరాజయం తరువాత ఎలా అయినా హిట్ కొట్టాలనే తపనతో శ్రీనువైట్ల ఈ సినిమాను రూపొందించాడు కమర్షియల్ సక్సెస్ లేని వరుణ్‌ని కమర్షియల్ హీరో చేయాలనుకున్నాడు మరి శ్రీనువైట్ల ఆశించిన విధంగా వరుణ్ తేజ్ సక్సెస్‌ను అందుకున్నాడో లేదో సమీక్షలోకి వెళ్లి తెలుసుకుందాం!               చెయ్(వరుణ్ తేజ్) తన తల్లితండ్రులతో కలిసి స్పెయిన్‌లో జీవిస్తుంటాడు తన ఫ్యామిలీ ఫ్రెండ్‌ని రిసీవ్ చేసుకోవడానికి ఎయిర్ పోర్ట్ వెళ్లిన చెయ్‌కి మీరా(హెబ్బా పటేల్) తారస పడుతుంది తొలి చూపులోనే తనతో ప్రేమలో పడిపోతాడు కావాలని మీరాను తన ఇంట్లో ఉండేలా ప్లాన్ చేస్తాడు అయితే మీరా తను వేరొక వ్యక్తిని ఇష్టపడుతున్నట్లు చెప్పగానే చెయ్ తనకు అండగా నిలుస్తాడు మీరా ప్రేమను గెలిపించడానికి ఇండియా వస్తాడు అదే సమయంలో చెయ్‌కి చంద్రముఖి(లావణ్య త్రిపాఠి) అనే మరో అమ్మాయితో పరిచయం ఏర్పడుతుంది             కొన్ని కారణాల వల్ల రాజకుటుంబానికి చెందిన చంద్రముఖి ఇంటి నుంచి బయటకు వచ్చేస్తుంది చెయ్ తనకు కూడా సహాయం చేయాలనుకుంటాడు అసలు మీరా ప్రేమకు వచ్చిన సమస్య ఏంటి చెయ్ అనుకున్నట్లుగా మీరా ప్రేమను గెలిపించాడా ఇంతకీ చంద్రముఖి స్టోరీ ఏంటి చెయ్ తన ఫస్ట్ లవ్‌ను వదిలేసి చంద్రముఖి ప్రేమలో పడతాడా అనే విషయాలు తెలియాలంటే సినిమా చూడాల్సిందే !        విశ్లేషణ       శ్రీనువైట్ల ఒకటే ఫార్ములాను పట్టుకొని తిప్పి తిప్పి సినిమాలు చేస్తాడనే రూమర్ ఇండస్ట్రీలో ఉంది ఆ ఫార్మాట్‌లో చేసిన కొన్ని చిత్రాలను ప్రేక్షకులు ఆదరించినప్పటికీ ఇంకా అదే ఫార్ములాను పట్టుకొని వేలాడుతుంటే మాత్రం అలాంటి సినిమాలు చూడడానికి ఎవరు సిద్ధంగా లేరు ‘ఇది ట్రావెల్ బేస్డ్ సినిమా దీన్ని చూసిన తరువాత అందరూ ఇలాంటి సినిమాలు చేయడానికి ప్రయత్నిస్తారు’ అని శ్రీనువైట్ల చెప్పడం, ఇప్పటివరకు డిఫరెంట్ ఫార్మాట్‌లో సినిమాలు చేస్తూ వస్తోన్న వరుణ్ ఈ సినిమా అంగీకరించడంతో కాస్తో కూస్తో ‘మిస్టర్’ బాగుంటుందని అందరూ ఆశించారు             కానీ సినిమాలో ఎంటర్‌టైన్‌మెంట్ ఏ మూలాన కనిపించదు సినిమా ఫస్ట్ హాఫ్‌లో రెండు, మూడు కామెడీ సీన్స్‌తో ఏదో బండి నడిపించాడు అనుకుంటే సెకండ్ హాఫ్ మొదలైతే గానీ అర్థం కాదు సినిమా పరిస్థితి ఏంటో! రెగ్యులర్ కమర్షియల్ సినిమాల్లో ఇదో రకమని చెప్పొచ్చు అసందర్భానుసారంగా వచ్చే పాటలు, పంచ్‌ల కోసం వాడే రైమింగ్‌లు, కావాలని కొందరిని టార్గెట్ చేసిన స్పూఫ్‌లు ఇవన్నీ ప్రేక్షకుల సహనాన్ని పరీక్షిస్తాయి అసలు కొన్ని పాత్రలు ఎందుకు వస్తున్నాయో వెళ్తున్నాయో కూడా అర్థం కాదు లాజిక్స్‌కు అందని సన్నివేశాలు చాలానే ఉన్నాయి             ముఖ్యంగా సినిమాకు సెకండ్ హాఫ్ పెద్ద మైనస్ సినిమాటోగ్రఫీ వర్క్ బావుంది మిక్కీ మ్యూజిక్ అంతంత మాత్రంగానే ఉంది ఎడిటింగ్ వర్క్ మీద ఇంకా ఫోకస్ చేయాల్సివుంది కథ, కథనాల్లో ఎలాంటి కొత్తదనం ప్రదర్శించలేదు వరుణ్ తేజ్ తనకున్న పరిధిలో ఓకే అనిపించాడు హెబ్బా, లావణ్యలు తమ పాత్రలకు న్యాయం చేశారు సత్యం రాజేష్, ప్రియదర్శి, పృథ్వీ ఆడియన్స్‌ను కొంతవరకు నవ్వించే ప్రయత్నం చేశారు మురళీ శర్మ, నాజర్‌ల పాత్రలను సరిగ్గా ఎస్టాబ్లిష్ చేయలేదు ఇకనైనా శ్రీనువైట్ల తన మూస ధోరణిని మార్చుకుని ఓ మంచి కథతో సినిమా చేస్తే బాగుంటుంది లేకపోతే ఇలాంటి ఫలితాలు చూడక తప్పదు       
__________________________
           కుమారి 21ఎఫ్‌ సినిమాతో మంచి గుర్తింపు తెచ్చుకున్న హెబ్బా పటేల్ ప్రధాన పాత్రలో నటించిన తాజా చిత్రం నాన్న నేను నా బాయ్ ఫ్రెండ్స్ ట్రైలర్, పోస్టర్స్‌తో ఆసక్తి రేకెత్తించిన ఈ సినిమాను దిల్ రాజు రిలీజ్ చేస్తుండడంతో సినిమాపై అంచనాలు మరింత పెరిగాయి ముగ్గురు అబ్బాయిలను ప్రేమించే అమ్మాయి కథే ఈ సినిమా మరి ఈ సినిమా ప్రేక్షకులను ఎంతవరకు మెప్పించిందో సమీక్షలోకి వెళ్లి తెలుసుకుందాం!               పద్మావతి(హెబ్బా పటేల్) అంటే తన తండ్రికి(రావు రమేష్) ప్రాణం కూతురు ఏం చేసినా తనను వెనకేసుకుంటూ వస్తాడు ఉద్యోగం కోసం పద్మావతిని సిటీకి పంపిస్తాడు కొన్ని రోజుల తరువాత పద్మావతి పెళ్లి కుదురుతుంది పెద్దలు కుదిర్చిన వివాహం చేసుకోవడం ఇష్టంలేని పద్మావతి ప్రేమించి పెళ్లి చేసుకోవాలని డిసైడ్ అవుతుంది తనొక అబ్బాయిని ప్రేమిస్తున్నట్లు అతను ఫారెన్ నుంచి రావడానికి ఆరు నెలల సమయం పడుతుందని ఇంట్లో చెబుతుంది ఈ ఆరు నెలల్లో ఓ అబ్బాయిని ప్రేమించాలని ఫిక్స్ అవుతుంది ఈ నేపథ్యంలో సిటీలో ఉండే ముగ్గురు అబ్బాయిలను సెలెక్ట్ చేసుకుంటుంది             గోకుల్(నోయల్) ఓ బాస్కెట్ బాల్ ప్లేయర్, నాని(అశ్విన్) ఎస్సై ట్రైనింగ్ తీసుకుంటుంటాడు ఇక నమో(పార్వతీశం) గుడిలో పూజారిగా పని చేస్తుంటాడు ఈ ముగ్గురు తనను ప్రేమించేలా చేసుకుంటుంది పద్మావతి వారిలో ఒకరిని ఫైనల్ చేసి పెళ్లి చేసుకోవాలనుకుంటుంది కానీ ఎవరిని ఫైనల్ చేయాలో తెలియక సతమతమవుతుంటుంది చివరకు పద్మావతి ఎవరిని పెళ్లి చేసుకుంది ముగ్గురు అబ్బాయిలను ప్రేమించిన కూతురుని తన తండ్రి ఎలా అర్ధం చేసుకున్నాడు అనే విషయాలు తెలియాలంటే సినిమా చూడాల్సిందే!        విశ్లేషణ       ఒక అమ్మాయి, ముగ్గురు అబ్బాయిలను ప్రేమించడం అనే పాయింట్‌కు తండ్రి సెంటిమెంట్‌ను జోడించి కథను చక్కగా రాసుకున్నాడు సాయి కృష్ణ ఆ కథను డైరెక్టర్ భాస్కర్ బండి బాగానే ఎగ్జిక్యూట్ చేశాడు కానీ కొన్ని అనవసరపు సన్నివేశాలు, ఫస్ట్ హాఫ్‌లో వచ్చే రొటీన్ సీన్స్ బోర్ కొట్టిస్తాయి ఇంటర్వల్‌కు ముందు వచ్చే సన్నివేశాలు, క్లైమాక్స్‌లో వచ్చే సెంటిమెంట్ సీన్స్ ప్రేక్షకులను ఆకట్టుకుంటాయి కూతురిని పిచ్చిగా ప్రేమించే తండ్రి పాత్రలో రావు రమేష్ ఒదిగిపోయాడు తండ్రి, కూతుళ్ల మధ్య వచ్చే సన్నివేశాలు ఆకట్టుకుంటాయి ముఖ్యంగా రావు రమేష్ చెప్పే డైలాగ్స్, ఆయన నటన సినిమాకు హైలైట్ గా నిలిచాయి             పద్మావతిగా హెబ్బా పాత్రను కూడా బాగా డిజైన్ చేశారు తన క్యూట్ లుక్స్, నటనతో మరోసారి యూత్‌లో క్రేజ్ తెచ్చుకుంది నోయల్, అశ్విన్, పార్వతీశం ముగ్గురు తమదైన శైలిలో మెప్పించారు అశ్విన్, ధనరాజ్‌ల మధ్య వచ్చే కామెడీ సన్నివేశాలు అలానే జబర్దస్త్ టీంతో నవ్వించాలని చేసిన ప్రయత్నం ఓ మేరకు ఆకట్టుకుంది హెబ్బా ఫ్రెండ్ పాత్రలో కనిపించిన తేజస్వినిని ఈ సినిమాలో అందంగా చూపించారు ఓ పాటలో కూడా ఆమెను బాగా ప్రెజంట్ చేశారు రాజ్ తరుణ్ క్లైమాక్స్‌లో ఓ గెస్ట్ రోల్‌లో కనిపిస్తాడు             శేఖర్ చంద్ర అందించిన పాటలు సందర్భానుసారంగా ఉన్నాయి ఒక పారు ముగ్గురు దేవదాసులు అంటూ వచ్చే టైటిల్ సాంగ్ కనెక్ట్ అవుతుంది నేపథ్య సంగీతం కథకు తగ్గట్లుగా ఉంది ఛోటా కె నాయుడు సినిమాటోగ్రఫీ బాగుంది ఎడిటింగ్ వర్క్‌పై ఇంకాస్త శ్రద్ధ పెట్టాల్సింది ఫస్ట్ హాఫ్‌లో వచ్చే రొటీన్ లవ్ సీన్స్, అబ్బాయిలను తన వలలో వేసుకోవడానికి హెబ్బా చేసే ప్రయత్నాలు బాగా బోర్ కొట్టించేశాయి కథనం కూడా చాలా నెమ్మదిగా నడిచింది తండ్రీకూతుళ్ల బంధాన్ని మాత్రమే చెప్పాలనుకున్న దర్శకుడు మిగిలిన పాయింట్స్ పై పెద్దగా ఫోకస్ పెట్టలేదని తెలుస్తోంది రెగ్యులర్ ప్రేమ కథల్లా కాకుండా కాస్త కొత్తగా ఉండాలని చేసిన ఈ ప్రయత్నం కొంతవరకు మెప్పించిందనే చెప్పాలి
__________________________
           స్పెర్మ్ (వీర్యం) డొనేషన్ కాన్సెప్ట్‌తో వచ్చిన బాలీవుడ్ హిట్ మూవీ ‘విక్కీ డోనర్’ తెలుగు రీమేక్‌ ‘నరుడా డోనరుడా’ పేరుతో శుక్రవారం విడుదలైంది నాగార్జున మేనల్లుడు  సుమంత్ చాలా కాలం తరువాత ఈ సినిమా ద్వారా వెండితెరపై కనిపించాడు ఈ సినిమా ద్వారా మల్లిక్ రామ్ దర్శకుడిగా పరిచయమయ్యాడు హిందీలో అను కపూర్ చేసిన డాక్టర్ పాత్రను తెలుగులో బహుముఖ ప్రజ్ఞాశాలి తనికెళ్ల భరణి పోషించారు సుమంత్ సరసన  పల్లవి సుభాష్ హీరోయిన్‌గా నటించింది అన్నపూర్ణ స్టూడియోస్ బ్యానర్‌పై నాగార్జున సమర్పణలో సుమంత్ అక్క సుప్రియ, జాన్ సుధీర్ పూదోట ఈ సినిమాను నిర్మించారు శ్రీచరణ్ పాకాల సంగీతం అందించారు రొమాంటిక్ కామెడీ చిత్రంగా తెరకెక్కిన ఈ ప్రయోగాత్మక సినిమా ఎలా ఉందో తెలియాలంటే రివ్యూలోకి వెళ్లాల్సిందే              విక్రమ్ వర్మ(సుమంత్) ఏ పని చేయకుండా ఖాళీగా స్నేహితులతో తిరుగుతూ కాలం గడిపేస్తూ ఉంటాడు ఇంట్లో తన తల్లి స్వీటి(శ్రీలక్ష్మి) కొడుకు ఉద్యోగం లేకుండా తిరుగుతున్నాడని తిడుతూ ఉంటుంది దీంతో డబ్బు సంపాదించాలని విక్రమ్ అనుకుంటాడు ఇది ఇలా ఉండగా ఆంజనేయులు(తనికెళ్ళ భరణి) అనే డాక్టర్ ఫెర్టిలిటీ సెంటర్ లో డాక్టర్ తన దగ్గరకు పిల్లలు పుట్టట్లేదని వచ్చే భార్యాభర్తలకు సహాయం చేయడానికి ఓ స్పెర్మ్ డోనార్ ను వెతుకుతూ ఉంటాడు అదే సమయంలో విక్రమ్ ను చూసి తనను స్పెర్మ్ డోనార్ గా అవ్వమని అడుగుతాడు ఆంజనేయులు మొదట తనకు ఇష్టం లేకపోయినప్పటికీ డబ్బు సంపాదించాలనే కోరికతో తన వీర్యాన్ని దానం చేయడానికి సిద్ధపడతాడు ఓసారి బ్యాంక్ లో ఆషిమా(పల్లవి సుభాష్) అనే అమ్మాయిని చూసి ఇష్టపడతాడు విక్రమ్ తను కూడా విక్రమ్ ను ప్రేమిస్తుంది అయితే తనొక స్పెర్మ్ డోనార్ అనే విషయాన్ని ఆషిమాకు తెలియనివ్వడు మరి ఫైనల్ గా ఆ విషయం ఆషిమాకు తెలిసిపోయిందా ఒకవేళ తెలిస్తే ఆమె విక్రమ్ ను యాక్సెప్ట్ చేయగలిగిందా అనే విషయాలు తెలియాలంటే సినిమా చూడాల్సిందే! విశ్లేషణ       అందరికీ తెలిసినట్లుగా బాలీవుడ్ లో వచ్చిన విక్కీ డోనార్ చిత్రానికి ఇది రీమేక్ విక్కీ డోనార్ సినిమా బాలీవుడ్ లో పెద్ద సక్సెస్ అందుకుందనే చెప్పాలి తెలుగుకి ఇది కొత్త కాన్సెప్ట్ మన తెలుగు సంస్కృతిని బట్టి కొన్ని మాట్లాడకూడదు కొన్ని వినకూడదు అంటుంటారు కానీ టెక్నాలజీ పెరిగిన తరువాత జెనరేషన్ లో చాలా మార్పులొచ్చాయి ప్రతి విషయంపై అవగాహన పెంచుకుంటున్నారు అది మంచి విషయమనే చెప్పాలి అయితే మనలో చాలా మందికి పిల్లలు పుట్టరని తెలిసి వాళ్ళలో వారు బాధ పడుతూ ఉంటారు అటువంటి వారికి వేరే వాళ్ళ స్పెర్మ్ ను ఇంజెక్ట్ చేసి పిల్లలు పుట్టేలా చేస్తున్నారు సరిగ్గా ఇదే కాన్సెప్ట్ ను తీసుకొని దానికి లవ్ స్టోరీనూ, కొంత ఎమోషన్ ను యాడ్ చేసి ఈ చిత్రాన్ని తెరకెక్కించారు దర్శకుడు మల్లిక్ రామ్ ఈ కథను సాఫ్ట్ గా చెప్పడానికి ప్రయత్నించినప్పటికీ అది బోల్డ్ గానే అనిపించింది తెలుగు ప్రేక్షకులకి ఇది కొత్త కాన్సెప్ట్ అనే చెప్పాలి సమాజానికి అవగాహన లేని ఓ విషయాన్ని చెప్పాలనుకున్నారు అయితే చెప్పే విధానంలో కొన్ని తప్పులు దొర్లాయి             సుమంత్ చాలా గ్యాప్ తీసుకొని ఈ సినిమాలో నటించాడు సినిమా మొదటి భాగంలో తెరపై తన నటనను చూడడానికి సామాన్య ప్రేక్షకుడు బాగా ఇబ్బంది పడతాడు సెకండ్ హాఫ్ లో ఎమోషన్స్, ఫ్యామిలీ సెంటిమెంట్ సీన్స్ లో ఫర్వాలేదనిపించాడు ఒకరకంగా ఈ పాత్రలో సుమంత్ సెట్ కాలేదనే చెప్పాలి పైగా ఇది రీమేక్ సినిమా కాబట్టి ఖచ్చితంగా కంపారిజన్స్ వస్తాయి బాలీవుడ్ హీరో చేసిన రేంజ్ లో సుమంత్ మెప్పించలేకపోయాడు హీరోయిన్ క్యారెక్టర్ అంతంత మాత్రంగానే ఉంటుంది ఈ సినిమాలో చెప్పుకోదగ్గ పాత్ర ఏమైనా ఉందంటే అది తనికెళ్ళ భరణి ఫెర్టిలిటీ డాక్టర్ గా తనదైన స్టయిల్ లో నటించారు విత్తనం అంటూ ఆయన మాటల్లో వచ్చే ఊతపదం ప్రేక్షకులను నవ్విస్తుంది సినిమా మొత్తం విక్రమ్, ఆంజనేయులు అనే రెండు పాత్రల చుట్టూనే తిరుగుతూ ఉంటుంది క్లైమాక్స్ లో హీరో నాగచైతన్య ఎంట్రీ సర్ప్రైజింగ్ గా ఉంటుంది             సినిమాలో పాటలన్నీ ఒకేరకంగా ఉన్నాయి బ్యాక్ గ్రౌండ్ స్కోర్ కూడా సో సో గా ఉంది సినిమాలో ఎక్కడా రిచ్ నెస్ అనేది కనిపించదు ప్రతి ఫ్రేమ్ సాదాసీదాగా ఉంటుంది అతి తక్కువ బడ్జెట్ లో ఈ సినిమాను నిర్మించినట్లు తెలుస్తోంది కానీ ప్రేక్షకులు ఆశించిన రీతిలో అయితే సినిమా ఉండదు ఇటువంటి సినిమాలకు ఫ్యామిలీ ఆడియన్స్ వస్తారా అనే విషయం కూడా అనుమానమే బి, సి సెంటర్స్ ఆడియన్స్ మాత్రం ఈ సినిమా నచ్చుతుందనే అనుకోవచ్చు 
__________________________
           చిన్న హీరో స్థాయి నుంచి ఎదిగి తనకంటూ ప్రత్యేక గుర్తింపు తెచ్చుకున్న శర్వానంద్ ప్రస్తుతం వరుస విజయాలతో దూసుకుపోతున్నాడు ఇటీవల తను నటించిన శతమానం భవతి చిత్రానికి జాతీయ అవార్డు సైతం దక్కింది ఈ క్రమంలో తన తదుపరి సినిమా రాధపై ప్రేక్షకుల్లో అంచనాలు పెరిగాయి శుక్రవారం ప్రేక్షకుల ముందుకు వచ్చిన ఈ సినిమా ఆడియన్స్‌ను ఏ మేరకు మెప్పించిందో సమీక్షలోకి వెళ్లి తెలుసుకుందాం!               రాధాకృష్ణ(శర్వానంద్)కు చిన్నప్పటి నుంచి పోలీసులంటే చాలా గౌరవం ఎప్పటికైనా పోలీస్ అవ్వాలని కలలు కంటుంటాడు పోలీసులను ఎవరైనా చిన్న మాటన్నా రాధ అస్సలు ఊరుకోడు ఈ క్రమంలో అతనికి పోలీస్ అయ్యే అవకాశం వస్తుంది ట్రైనింగ్ అనంతరం వరంగల్‌లో ఎస్ఐగా జాయిన్ అవుతాడు అక్కడ రాధ(లావణ్య త్రిపాఠి)అనే అమ్మాయిని చూసి ప్రేమిస్తాడు రాధ కూడా రాధాకృష్ణను ప్రేమిస్తుంది ఈలోగా రాధాకృష్ణను హైదరాబాద్‌కు బదిలీ చేస్తారు             క్రైమ్ రేట్‌ను తగ్గించాలని పరితపించే రాధాకృష్ణ డ్యూటీలో చేరిన మొదటిరోజు నుంచే క్రిమినల్స్ వెంట పడతాడు ఇది ఇలా ఉండగా ముఖ్యమంత్రి కావాలని ఆశ పడుతున్న సూరిబాబు(ఆశిష్ విధ్యార్ధి)కి కాకుండా మినిస్టర్ సుజాత(రవికిషన్)ను ముఖ్యమంత్రి అభ్యర్థిగా పార్టీ ప్రకటిస్తుంది సుజాత సీఎం పదవి కోసం మంచివాడిగా నటిస్తుంటాడు ప్రజల సింపతీ కోసం తన మీద తనే బాంబ్ బ్లాస్ట్ చేయిస్తాడు ఈ బ్లాస్ట్ లో పన్నెండు మంది పోలీసులు చనిపోతారు పోలీసులు తప్ప తాగి నిర్లక్ష్యంగా వ్యవహరించిన కారణంగానే ఈ బ్లాస్ట్ జరిగిందని క్రియేట్ చేస్తాడు మరి ఈ విషయం రాధకృష్ణకు తెలుస్తుందా పోలీసులను తన స్వార్ధం కోసం చంపించిన సుజాతను రాధ విడిచిపెడతాడా సుజాత తను అనుకున్నట్లుగా ముఖ్యమంత్రి అయ్యాడా అనే విషయాలు తెలుసుకోవాలంటే సినిమా చూడాల్సిందే!        విశ్లేషణ       పోలీస్ డిపార్ట్మెంట్‌కి జరిగిన అన్యాయాన్ని ఓ పోలీస్ అధికారి ఎలా ఎదిరించాడనే పాయింట్‌తో ఈ సినిమా మొత్తం నడుస్తుంది దానికి ఒక లవ్ స్టోరీని, కామెడీని యాడ్ చేసి సినిమాను తెరకెక్కించారు మొదటి భాగం మొత్తం వినోదం, రెండు పాటలతో ముగుస్తుంది ఇంటర్వల్ సీన్ నుంచి సినిమా మెయిన్ ప్లాట్‌లోకి ఎంటర్ అవుతుంది అయితే ఇలాంటి కథలతో ఇప్పటికే చాలా సినిమాలు వచ్చాయి రొటీన్ కథను కాస్త వినోదం జోడించి చెప్పడానికి ప్రయత్నించాడు దర్శకుడు ఫస్ట్ హాఫ్ వరకు సినిమాను కామెడీతో నడిపించాడు సెకండ్ హాఫ్ ప్రేక్షకుల ఊహకు అందేస్తుంది             అయినప్పటికీ సెకండ్ హాఫ్‌లో కూడా కామెడీ పెట్టి ప్రేక్షకులను నవ్వించే ప్రయత్నం చేశారు అది కొంతవరకు సక్సెస్ అయింది ప్రీక్లైమాక్స్, క్లైమాక్స్ సన్నివేశాలు మరీ రొటీన్ శర్వానంద్ ఎప్పటిలానే తన పాత్రలో ఒదిగిపోయాడు చాలా ఎనర్జీతో నటించాడు తను చేసిన కామెడీ కూడా పండింది శర్వానంద్, సప్తగిరిల మధ్య వచ్చే సన్నివేశాలు వినోదాన్ని పంచాయి అలానే షకలక శంకర్ కూడా తన కామెడీతో నవ్వించాడు లావణ్యత్రిపాఠి తెరపై చాలా అందంగా కనిపించింది నటన పరంగా కూడా ఆకట్టుకుంది             ఇదివరకే రేసుగుర్రం సినిమాలో రాజకీయనాయకుడిగా నటించిన రవికిషన్‌కు ఈ సినిమాలో నటించడం మరింత సులువు అయింది తన నటనతో ఆకట్టుకున్నాడు బ్రహ్మాజీ, తనికెళ్ల భరణి, కోటా శ్రీనివాసరావు తమ పాత్రల పరిధుల్లో బాగా నటించారు సినిమాలో పాటలు మరీ గుర్తుపెట్టుకునే విధంగా కాకపోయినా ఒకసారి వినేలా ఉన్నాయి విజువల్‌గా పాటల చిత్రీకరణ ఆకట్టుకుంది కొరియోగ్రఫీ బావుంది సినిమాటోగ్రఫీ వర్క్ కథకు తగ్గట్లుగా ఉంది రెండు గంటల టైమ్ పాస్ కోసం ఒకసారైతే ఈ సినిమా చూడొచ్చు           
__________________________
           కొత్త హీరోలను ఇండస్ట్రీకి పరిచయం చేసి వారిలో హీరోయిజాన్ని ఎలివేట్ చేయగలిగే దర్శకుడు పూరీ జగన్నాథ్ అయితే ఈ మధ్య కాలంలో పెద్ద హీరోలతో పనిచేసిన పూరీ తన రేంజ్‌లో హిట్ అందుకోలేకపోయాడనే చెప్పాలి మరోసారి ఓ యంగ్ కొత్త హీరోను ఇండస్ట్రీకి పరిచయం చేస్తూ హిట్ కొట్టాలని పూరీ చేసిన ప్రయత్నం ఫలించిందో లేదో సమీక్షలోకి వెళ్లి తెలుసుకుందాం !               ఇషాన్, అంజలి(ఏంజెలా) అనే అమ్మాయిని ప్రేమిస్తాడు ఆమె కూడా ఇషాన్‌ను ప్రేమిస్తుంది అంజలి కోసం ఇషాన్ పోలీసులతో గొడవ పెట్టుకొని జైలుకి వెళ్తాడు కానీ అంజలి తన స్వార్థం కోసం వేరే వ్యక్తిని పెళ్లి చేసుకుంటుంది అప్పటినుంచి ఇషాన్‌కు అమ్మాయిలంటే అసహ్యం కలుగుతుంది తన వల్ల నష్టపోయిన ఓ పోలీస్ కుటుంబానికి ఇషాన్ సహాయం చేయాలనుకుంటాడు వారికి ఇష్టం లేకపోయినా ఆ ఫ్యామిలీకి దగ్గరగా ఉంటూ సహాయం చేస్తూ ఉంటాడు ఆ కుటుంబానికి చెందిన అంజలి(మన్నారా చోప్రా) కొన్ని రోజులకి ఇషాన్‌ను ఇష్టపడుతుంది             అయితే అంజలిని పెళ్లి చేసుకుందామని ఓ సైకో(అనూప్ సింగ్) తిరుగుతూ ఉంటాడు ఆమెను సొంతం చేసుకోవడానికి చాలా ప్రయత్నాలు చేస్తాడు అంజలిని అన్ని రకాలుగా వేధిస్తూ ఉంటాడు మరి ఇషాన్, అంజలిని ఆ సైకో నుంచి కాపాడతాడా ఇషాన్ మరోసారి ప్రేమలో పడతాడా అసలు సైకో అంజలి చుట్టూ తిరగడానికి కారణాలు ఏంటి అనే విషయాలు తెలియాలంటే సినిమా చూడాల్సిందే! విశ్లేషణ       పూరి జగన్నాథ్ సినిమా అంటే హీరోయిజం, ఆ హీరోకు తగ్గట్లు స్ట్రాంగ్ విలన్, ఓ ప్రేమకథ ఈ ఫార్మాట్‌కు ఆయన స్టయిల్ మసాలా, డైలాగ్స్ అయితే ఒకే స్టైల్లో ఎన్ని సార్లు తీసినా ఆడియన్స్ చూస్తారనుకుంటే పొరపాటే సినిమా మొదటి భాగాన్ని రెండు, మూడు కామెడీ సీన్స్, డైలాగ్స్‌తో సరదాగా నెట్టుకొచ్చాడు కానీ ఎప్పుడైతే సెకండ్ హాఫ్ మొదలవుతుందో ఇక ఆడియన్స్‌కు తలనొప్పి మొదలవుతుంది కథలో సైకో పాత్ర ఎంటర్ అయిన దగ్గర నుంచి అంతా గడిబిడిగా ఉంటుంది అలీతో చేయించిన కామెడీ ట్రాక్ పట్టాలు తప్పింది             ఇషాన్‌కు ఇది మొదటి సినిమా అయినా చక్కగా నటించాడు ఓ హీరో అవ్వడానికి కావల్సిన లక్షణాలు తనలో పుష్కలంగా ఉన్నాయి చూడడానికి కూడా అందంగా ఉన్నాడు ఇప్పటివరకు మన్నారాచోప్రాను ఏ డైరెక్టర్ కూడా ఇంత అందంగా చూపించలేదు పూరి మాత్రం తన స్టయిల్‌లో మన్నారాను అందంగా చూపించాడు క్యూట్‌గా, బబ్లీగా కనిపించింది పాటల్లో కూడా తన గ్లామర్‌తో ఆకట్టుకుంది ఏంజెలా కేలవం గ్లామర్‌కు మాత్రమే పరిమితమైంది అనూప్ సింగ్ సైకో పాత్రలో బాగా నటించాడు తనపై ఓ పాట చిత్రీకరించడం, దానికి డాన్సులు చేయడం కాస్త వింతగా అనిపించింది             అయితే పూరి రాసుకున్న కథను తెరపై సరిగ్గా ఎగ్జిక్యూట్ చేయలేకపోయాడనే చెప్పాలి విలన్ వెళ్లి టీవీ చానల్స్‌లో కనిపించినా పోలీసులు పట్టుకోలేకపోవడం అనే పాయింట్ సిల్లీగా అనిపిస్తుంది ఇక క్లైమాక్స్ గురించి మాట్లాడుకోకపోతేనే మంచింది సినిమాటోగ్రపీ వర్క్ ఆకట్టుకుంది ఎడిటింగ్ వర్క్ సరిగ్గా లేదు ఏవో సీన్లు అక్కడక్కడా అతికించిన ఫీలింగ్ కలుగుతుంది సినిమా కూడా అంతా ముక్కలుముక్కలుగా ఉంటుంది సంగీతం కూడా ఆశించిన స్థాయిలో లేదు తక్కువ బడ్జెట్‌లోనే సినిమాను చిత్రీకరించారు మొత్తానికి నాలుగు కుల్లు జోకులు, ఐదారు పంచ్ డైలాగ్స్, రొటీన్ కథతో రోగ్ మెప్పించలేకపోయాడు             
__________________________
           తెలుగులో హాస్యనటులుగా పరిచయమై హీరో అవతారమెత్తిన నటులు చాలా మంది ఉన్నారు ఇప్పుడు ఆ కోవలోకి కమెడియన్ సప్తగిరి కూడా చేరిపోయాడు ఆయన తొలిసారి హీరోగా నటించిన సినిమా ‘సప్తగిరి ఎక్స్‌ప్రెస్’ శుక్రవారం ప్రేక్షకుల ముందుకు వచ్చింది పవన్ కల్యాణ్ మన్ననలు పొంది ప్రేక్షకుల దృష్టిని తన సినిమావైపు తిప్పుకున్న సప్తగిరి ఈ సినిమా అంచనాలను బాగానే పెంచాడు మరి హాస్యనటుడుగా ఆకట్టుకున్న సప్తగిరి హీరోగా మెప్పించాడా లేదా తెలియాలంటే రివ్యూలోకి వెళ్లాల్సిందే        కథ       థియేటర్ ఆర్ట్స్‌లో డిగ్రీ పూర్తిచేసిన సప్తగిరికి సినిమాలంటే పిచ్చి తన ఏరియాలోని మిత్రులతో కలసి షార్ట్ ఫిల్మ్‌లు తీసుకుంటూ కాలం గడిపేస్తూ ఉంటాడు సప్తగిరి తండ్రి శివప్రసాద్ నిజాయితీపరుడైన హెడ్ కానిస్టేబుల్ కొడుకుని పెద్ద పోలీస్ ఆఫీసర్‌ని చేయాలని కలలు కంటూ ఉంటాడు మరోవైపు సప్తగిరి ఏరియాలో చైన్ స్నాచింగ్‌లు, అమ్మాయిలను వ్యభిచార కూపాల్లోకి నెట్టడం వంటి అరాచకాలు జరుగుతూ ఉంటాయి వీటన్నింటినీ మాణిక్యం అనే ముఠా నాయకుడు నడిపిస్తూ ఉంటాడు ఇతనికి డీఎస్పీ పాపాయమ్మ (పోసాని కృష్ణమురళి) ఆసారాగా నిలుస్తుంటాడు అంతేకాకుండా అమ్మాయిలను వ్యభిచార కూపాల్లోకి నెట్టే గ్యాంగ్‌ను పాపాయమ్మ భార్య (హేమ) నడిపిస్తూ ఉంటుంది మాణిక్యం అరాచకాలు అరికట్టాలని, అతన్ని ఎన్‌కౌంటర్ చేయాలని ఎస్పీ (షాయాజీ షిండే) డీఎస్పీ పాపాయమ్మను ఆదేశిస్తారు అయితే మాణిక్యం, డీఎస్పీ, అతని భార్య అక్రమ దందాలపై హెడ్‌కానిస్టేబుల్ శివప్రసాద్ రహస్యంగా ఒక నివేదిక తయారుచేస్తాడు ఈ విషయం తెలుసుకున్న డీఎస్పీ మాణిక్యంతో శివప్రసాద్‌ను చంపించేస్తాడు తన తండ్రిని చంపిన దుర్మార్గులపై సప్తగిరి ఎలా పగ తీర్చుకున్నాడు, తన తండ్రి కోరిక ప్రకారం సప్తగిరి పోలీసయ్యాడా అనే విషయాలు తెలియాలంటే సినిమా చూడాల్సిందే  విశ్లేషణ       సినిమాలో ముఖ్యంగా మాట్లాడుకోవాల్సింది హీరో సప్తగిరి గురించే హీరోగా మెప్పించడానికి సప్తగిరి చేసిన ప్రయత్నంలో అతని శ్రమ కనిపిస్తుంది పురాణాల్లోని బలరాముడు పాత్రతో సినిమాలో ఎంట్రీ ఇచ్చిన సప్తగిరి చెప్పిన డైలాగులు అతనిలోని హాస్యనటుడిని మరిచిపోయేలా చేస్తాయి అలాగే తనలోని టాలెంట్‌ను తండ్రికి చూపించే సీన్‌లో సప్తగిరిలోని ఇంకో నటుడిని ప్రేక్షకులకు చూపించాడు ‘ధాన వీర శూర కర్ణ’ సినిమాలో దుర్యోధనుడు పాత్రలో ఎన్టీఆర్ చెప్పిన ‘ఆచార్య దేవ ఏమంటివి’ డైలాగులు సప్తగిరి అద్భుతంగా చెప్పాడు             అయితే సప్తగిరి స్వయంగా రాసుకున్న ఈ కథలో కొత్తదనం ఏమీ లేకపోవడం సినిమాకు మైనప్ సప్తగిరి ఇచ్చిన రొటీన్ స్టోరీని దర్శకుడు అరుణ్ పవార్ బాగానే తెరకెక్కించారు కాకపోతే ఫస్ట్ హాఫ్‌లో వచ్చే కొన్ని సీన్లు బోరు కొట్టిస్తాయి సినిమా ప్రారంభమైన చాలా సేపటి వరకు దర్శకుడు కథలోకి వెళ్లలేదు సరదా సన్నివేశాలతో నడిపించేసారు అయితే ఇంటర్వల్ తరవాత మాత్రం సినిమా వేగం పుంజుకుంది పగ అనే ఎమోషన్‌కు కొంచెం కామెడీ జోడించి ప్రేక్షకుణ్ని నవ్వించారు             సినిమా నిర్మాణ విలువలు బాగున్నాయి నిర్మాత రవి కిరణ్ ఎక్కడ కాంప్రమైజ్ కాకుండా సినిమా నిర్మించినట్లు స్పష్టమవుతోంది కొత్త సంగీత దర్శకుడు బుల్గానిన్ అందించిన సంగీతం బాగుంది సి రాం ప్రసాద్ సినిమాటోగ్రఫీ ఈ సినిమాకి మరో ప్రధాన బలం పాటల చిత్రీకరణ చాలా బాగుంది సప్తగిరి తన స్టెప్పులతో అదరగొట్టాడు సినిమా చివర్లో దర్శనమిచ్చిన ఆలీ డాక్టర్ కబాలిగా నవ్వించాడు             ఈ సినిమాలో చెప్పుకోవాల్సిన మరో ముఖ్యమైన పాత్ర కాణిపాకం కానిస్టేబుల్ కాణిపాకం పాత్రలో శకలక శంకర్ ఆకట్టుకున్నాడు ఇప్పుడుప్పుడే తెలుగు చిత్ర సీమలో నిలదొక్కుకుంటున్న ఈ హాస్యనటుడు సప్తగిరి స్నేహితుడిగా బాగా నటించాడు తనదైన శ్రీకాకుళం యాసతో నవ్వించాడు ఇక శివప్రసాద్, పోసాని, షాయాజీ షిండే, హేమ, తులసి తమ పాత్రలకు న్యాయం చేసారు హీరోయిన్ రోషిణి ప్రకాశ్ పాత్రకి అంత ప్రాధాన్యత లేనప్పటికీ తన పరిధి మేర నటించింది చివరిగా లాజిక్కులు వెతక్కుండా కామెడీ కోసం థియేటర్లకు వెళ్లే ప్రేక్షకులకు ‘సప్తగిరి ఎక్స్‌ప్రెస్’ నచ్చుతుంది           
__________________________
           ‘హ్యాపీడేస్’ సినిమాలో టైసన్‌గా కనిపించిన రాహుల్ ఆ తరువాత సోలో హీరోగా నిలదొక్కుకోవడానికి చాలానే ప్రయత్నాలు చేశాడు కానీ అతనికి సరైన బ్రేక్ రాలేదు దీంతో చాలా గ్యాప్ తీసుకొని వెంకటాపురం అనే థ్రిల్లర్ కథను ఎన్నుకున్నాడు ఈ శుక్రవారం ప్రేక్షకుల ముందుకు రానున్న ఈ సినిమా ఎలా ఉందో సమీక్షలోకి వెళ్లి తెలుసుకుందాం!               ఆనంద్(రాహుల్) పిజ్జా డెలివరీ బాయ్‌గా పని చేస్తుంటాడు ప్రశాంతంగా సాగిపోతున్న అతని జీవితంలోకి చైత్ర(మహిమా) అనే అమ్మాయి ఎంటర్ అవుతుంది ఆనంద్‌కు చైత్రతో మంచి స్నేహం ఏర్పడుతుంది ఆ స్నేహం కాస్త ప్రేమగా మారుతుంది ఈ విషయాన్ని చైత్రకు చెప్పాలనుకుంటాడు ఆనంద్ అయితే ఒకరోజు చైత్ర, ఆనంద్‌ను అర్జెంట్‌గా కలవమని అడుగుతుంది దీంతో తన ప్రేమ గురించే అనుకుని వెళ్లిన ఆనంద్‌కు చైత్ర ఓ సమస్యలో ఇరుక్కున్నానని చెబుతుంది ఆ సమస్య నుంచి తనను కాపాడమని ఆనంద్ ను కోరుతుంది             ఈ క్రమంలో ఆనంద్‌ను పోలీసులు అరెస్ట్ చేసి తొమ్మిది నెలల పాటు జైలులో పెడతారు జైలు నుంచి తిరిగివచ్చిన ఆనంద్ ఎలాంటి పరిస్థితులను ఎదుర్కొన్నాడు అసలు ఆనంద్ జైలుకి వెళ్లడానికి కారణం ఏంటి చైత్రకు వచ్చిన సమస్య ఏంటి ఆ సమస్య నుంచి ఆమె ఎలా తప్పించుకుంది అనే విషయాలు తెలియాలంటే సినిమా చూడాల్సిందే!        విశ్లేషణ       ‘వెంకటాపురం’ ఇదొక మర్డర్ మిస్టరీతో సాగే థ్రిల్లర్ అని సినిమా బృందం తెగ ప్రచారం చేసింది ట్రైలర్స్, పోస్టర్స్‌తో ఆడియన్స్‌లో ఆసక్తిని క్రియేట్ చేసింది అయితే సినిమా ఎలా ఉంటుందో అనే ఆత్రుతతో వెళ్లే ప్రేక్షకుడికి మాత్రం నిరాశ తప్పదు సినిమా మొదలైన కొద్ది సేపటికే కథలోకి ఎంటర్ అయ్యారు అయితే ఫస్ట్ హాఫ్ ఏమంత ఆసక్తికరంగా చిత్రీకరించలేకపోయారు వైజాగ్ లొకేషన్స్‌ను అందంగా చూపించడానికి మాత్రమే ప్రయత్నించినట్లు కనబడుతోంది రొటీన్ కథ, రెండు పాటలతో ఫస్ట్ హాఫ్ ముగుస్తుంది ఇంటర్వల్ బ్యాంగ్ కూడా నెక్స్ట్ ఏం జరగబోతుందనే క్యూరియాసిటీను కలిగించలేకపోయింది             సెకండ్ హాఫ్‌లో ట్విస్ట్ రివీల్ చేయగానే మొత్తం కథ అర్ధమైపోతుంది కానీ మొదటి భాగంతో పోల్చితే సెకండ్ హాఫ్ కాస్త బెటర్ అనిపిస్తుంది సినిమాకు మెయిన్ ప్లస్ అజయ్ ఘోష్ నటన నీచుడైన పోలీస్ పాత్రలో బాగా నటించాడు రాహుల్ రెండు వేరియేషన్స్ చూపించాలనుకున్నాడు పక్కింటి కుర్రాడి పాత్రలో బాగానే నటించాడు కానీ తనకు జరిగిన అన్యాయాన్ని ఎదిరించే వ్యక్తిగా తన నటనలో అతి కనిపిస్తుంది కానీ అతని గత చిత్రాలతో పోలిస్తే ఈ సినిమాలో బాగా పెర్ఫార్మ్ చేశాడు మహిమా తన పాత్రలో ఓకే అనిపించింది గ్లామర్ డాల్‌గా లేకపోయినా పక్కింటి అమ్మాయిలా కనిపించింది కథ మొత్తం ఈ మూడు పాత్రల చుట్టూనే తిరుగుతుంటుంది             సెకండ్ హాఫ్‌లో పోలీస్ ఆఫీసర్‌గా అజయ్ కుమార్ కనిపిస్తాడు ఉన్నంతలో ఆకట్టుకున్నాడు సినిమాలో ప్రతి పాట ఎక్కడో విన్న ఫీలింగ్‌ను కలిగిస్తుంది వినడానికి, చూడడానికి పాటలు ఏవరేజ్‌గా అనిపిస్తాయి నేపథ్య సంగీతం కథకు తగ్గట్లుగా ఉంది సినిమాటోగ్రఫీ వర్క్ ఆకట్టుకుంటుంది దర్శకుడిగా వేణు టేకింగ్ బావున్నప్పటికీ ఎన్నుకున్న కథ, కథనాల్లో సరైన బలం లేకపోవడంతో ప్రేక్షకులను సినిమా అంతగా ఆకట్టుకోదు థ్రిల్లర్ సినిమాలు ఇష్టపడే ఆడియన్స్‌కు కూడా ఈ సినిమా పెద్దగా రుచించదు       
__________________________
           మెగా మేనల్లుడు సాయి ధరం తేజ్ వరుస కమర్షియల్ చిత్రాల్లో నటిస్తూ నిర్మాత హీరోగా పేరు తెచ్చుకున్నాడు బలుపు, పండగ చేస్కో వంటి కమర్షియల్ సినిమాల దర్శకుడు గోపిచంద్ మలినేని దర్శకత్వంలో సాయి ధరం తేజ్ నటించిన తాజాగా చిత్రం విన్నర్ మరి ఈ విన్నర్ ఎంతటి విజయాన్ని అందుకుందో సమీక్షలోకి వెళ్ళి తెలుసుకుందాం!               తనకు ఇష్టంలేని పెళ్లి చేసుకున్నాడనే కోపంతో మహేందర్ రెడ్డిని(జగపతి బాబు) ఇంట్లో నుండి వెళ్లగొడతాడు తన తండ్రి అలా బయటకు వచ్చేసిన మహేందర్ రెడ్డి తన భార్యతో కలిసి జీవిస్తుంటాడు కొంతకాలానికి మహేందర్ రెడ్డి భార్య మరణిస్తుంది తన కొడుకు సిద్ధార్థ్ రెడ్డి(సాయి ధరం తేజ్)ని ఎంతో ప్రేమగా చూసుకుంటుంటాడు మహేందర్ నిజానికి మహేందర్ రెడ్డి మంచి హార్స్ రేసర్ దీంతో తన హార్స్ రేసింగ్ బిజినెస్ కి నష్టం వస్తుందని తిరిగి మహేందర్ రెడ్డిని ఇంటికి పిలిపిస్తాడు తన తండ్రి కావాలనే మహేందర్ రెడ్డికి సిద్ధార్థ్ రెడ్డిని దూరం చేస్తాడు తండ్రి మీద కోపం సిద్ధార్థ్ రెడ్డి చిన్నప్పుడే ఇంట్లో నుండి పారిపోతాడు కానీ మహేందర్ రెడ్డికి కొడుకంటే ప్రాణం అలా పారిపోయిన సిద్ధార్థ్ పెద్దయిన తరువాత ఓ న్యూస్ పేపర్ లో ఉద్యోగం చేస్తుంటాడు             ఒకరోజు సితార(రకుల్ ప్రీత్ సింగ్) అనే అమ్మాయిని చూసి ప్రేమలో పడతాడుసిద్ధార్థ్ సితారకు రన్నింగ్ రేస్ లో మెడల్ తెచ్చుకోవాలనేది కల కానీ సిద్ధార్థ్ కు చిన్నప్పటి నుండి రేసులన్నా, నాన్న అన్నా చాలా కోపం సితార తండ్రి కూడా హార్స్ రేసింగ్ కంపనీకి యజమాని తన కూతురికి ఇష్టం లేకున్నా ఆది(అనూప్ సింగ్) అనే హార్స్ రేసర్ ను ఇచ్చి పెళ్లి చేయాలనుకుంటాడు ఆది తన పేరు సిద్ధార్థ్ రెడ్డిగా మార్చుకొని మహేందర్ రెడ్డి ఇంట్లో ఉంటాడు ఈ విషయం తెలుసుకున్న అసలైన సిద్ధార్థ్ రెడ్డి ఏం చేశాడు తన తండ్రిని ప్రేమను దక్కించుకోవడానికి సిద్ధార్థ్ చేసిన ప్లాన్ ఏంటి ప్రేమ కోసం సిద్ధార్థ్ హార్స్ రేసర్ గా మారాడా అనే విషయాలు తెలియాలంటే సినిమా చూడాల్సిందే!        విశ్లేషణ       రెగ్యులర్ కమర్షియల్ సినిమాకు కొంచెం తండ్రి సెంటిమెంట్, హార్స్ రేసింగ్ లు యాడ్ చేసి కథ రాసుకున్నాడు వెలిగొండ శ్రీనివాస్ మరి కథలో అంత కొత్తదనం ఏం చూసో గోపిచంద్ మలినేని దాన్ని ఎగ్జిక్యూట్ చేయడానికి రెడీ అయిపోయాడు తెలుగు సినిమాలో ఇప్పటివరకు హార్స్ రేసింగ్ కాన్సెప్ట్ తో సినిమాలు రాలేదని రెండు మూడు హార్స్ రేసింగ్ సీన్స్ చూపించేసి కమర్షియల్ ఫార్ములాను ప్రేక్షకులపై రుద్దడానికి ప్రయత్నించారు దర్శకుడు అయితే ఈ ప్రయత్నం ఏ మాత్రం సక్సెస్ కాలేదు కదా ప్రేక్షకులకు విసుగు తెప్పించింది సినిమాలో వచ్చే ఏ ఫ్రేములో కూడా కొత్త సన్నివేశం కనిపించదు పూర్తి కమర్షియల్ ఫార్మాట్ లో నడిపించాలనుకొని పాత కథను నమ్ముకొని అటు దర్శకుడు నిర్మాతలు పూర్తిగా నష్టపోవడం ఖాయం సాయి ధరం తేజ్ తన పరిధిలో బాగానే నటించినప్పటికే ఎమోషనల్ సీన్స్ లో సరైన హావభావాలు ప్రదర్శించలేకపోయాడు రకుల్ కేవలం గ్లామర్ డాల్ గా నిలిచింది జగపతి బాబు నటన రొటీన్ గానే అనిపిస్తుంది వెన్నెలకిషోర్, పృధ్వీ ల కామెడీ రొటీన్ గా ఉంది             సెకండ్ హాఫ్ లో అలీ సన్నివేశాలు కాస్త నవ్విస్తాయి సినిమా మొదటి భాగం రొటీన్ గా ఉందనుకుంటే సెకండ్ హాఫ్ దానికి మించి ఇంకా విసుగు పుట్టిస్తుంది ఫారెన్ లొకేషన్స్, పెద్ద పెద్ద టెక్నీషియన్స్ ఇలా ఏది సినిమాను కాపాడలేకపోయింది తమన్ పాటలు ఏవరేజ్ గా ఉన్నాయి బ్యాక్ గ్రౌండ్ స్కోర్ పర్వాలేదనిపిస్తుంది చోటా స్థాయిలో విజువల్స్లేవనే చెప్పాలి సినిమాలో బాగా ల్యాగ్ ఉంది కథ, కథనంలో కొత్తదనం లేకపోవడం ఆర్టిస్టుల పెర్ఫార్మన్స్ లో అతి, రొటీన్ డబుల్ మీనింగ్ కామెడీ మొత్తం కలిపి సాయి ధరం తేజ్ కెరీర్ లో ఈ సినిమా ఓ ఫ్లాప్ గా నిలిచేలా చేశాయి ఇకనైనా కమర్షియల్ అనే పదాన్ని వదిలేసి మంచి కథలను నమ్ముకుంటే హీరోగా తన స్థాయిని పెంచుతుంది కాదు కమర్షియల్ సినిమాలనే చేసుకుంటూ వెళ్తానంటే ఇక మెగా ఫ్యామిలీ నుండి ఓ హీరో సినిమాలకు దూరంగా వెళ్లిపోవడానికి సిద్ధంగా ఉండొచ్చు గోపిచంద్ మలినేని టేకింగ్, మేకింగ్ విసుగు తెప్పిస్తుంది తక్కువ బడ్జెట్ లో చేసుకోవలసిన సినిమాకు గ్రాండియర్ లుక్ కోసం అనవసరపు ఖర్చు చేశారనిపిస్తుంది మొత్తానికి బి,సి ఆడియన్స్ కూడా ఈ సినిమాను రొటీన్ గా ఫీల్ అవ్వడం ఖాయం
__________________________
   స్నేహం కోసం ప్రాణమిచ్చే శోభన్ (బెల్లంకొండ శ్రీనివాస్) తన ఫ్రెండును అతను ప్రేమించిన వాసంతి (సోనారికా)ని కలపడానికి రెడీ అవుతాడు ఐతే ఆ ప్రయత్నంలో వాసంతి శోభన్ నే ప్రేమిస్తుంది శోభన్ కూడా ఆమెను ప్రేమిస్తాడు వీళ్లిద్దరి ప్రేమకు వాసంతి తండ్రి అడ్డు పడతాడు ఆయన్ని పెళ్లికి ఒప్పించినా అప్పటికే వాసంతితో పెళ్లి నిశ్చయమైన ఆమె బావ (కబీర్ ఖాన్) శోభన్ మీద పగ పెంచుకుుంటాడు మరి ఆ పగతో అతనేం చేశాడు శోభన్ అతణ్ని ఎలా ఎదుర్కొన్నాడు వాసంతిని ఎలా దక్కించుకున్నాడు అన్నది మిగతా కథ  కథనం - విశ్లేషణ   రీమేక్ సినిమాలు తీయడంలో భీమనేని శ్రీనివాసరావుది అందెవేసిన చెయ్యి మన నేటివిటీకి తగ్గట్లు కథాకథనాల్లో కొద్దిగా మార్పులు చేసి అదనపు హంగులవీ జోడించి మరింత బెటర్ ఔట్ పుట్ తేవడానికి ప్రయత్నిస్తుంటాడు భీమనేని శుభాకాంక్షలు సినిమా నుంచి సుడిగాడు వరకు ఆయన చేసిన రీమేకుల్లో చాలా వరకు జనాల్ని మెప్పించాయి ఐతే ఈ జాబితాలో ‘అన్నవరం’ లాంటి ఫెయిల్యూర్ కూడా ఉంది ఎంటర్ టైనర్స్ ను చక్కగా రీమేక్ చేసే భీమనేని సీరియస్ సినిమాల్ని సరిగా తర్జుమా చేయలేడన్న ఫీలింగ్ కలిగించింది ‘అన్నవరం’ భీమనేని కొత్త సినిమా ‘స్పీడున్నోడు’ను కూడా ఆ కోవలోకే చేర్చొచ్చు  రీమేక్ లు చేసేటపుడు ఒరిజినల్ లోని ఆత్మను పట్టుకోవడం చాలా ముఖ్యమని చెప్పాడు భీమనేని ‘స్పీడున్నోడు’ చూస్తే భీమనేని ఈ విషయంలోనే తప్పటడుగు వేశాడనిపిస్తుంది ‘సుందరపాండ్యన్’లోని ఆత్మను పట్టుకోకుండా నేటివిటీ పేరుతో ఇష్టానుసారం మాస్ మసాలా అంశాలు కలిపేసి దాన్ని కలగాపులగం చేశాడు భీమనేని తెలుగులోకి వచ్చేసరికి ఈ సినిమా టోనే మారిపోయింది  సినిమాకు ప్రధాన బలమైన కథ మీద దృష్టిపెట్టకుండా కామెడీ అని మాస్ సాంగ్స్ అని పంచ్ డైలాగులని అవీ ఇవీ జోడించి సినిమాను ట్రాక్ తప్పించేశాడు భీమనేని ఉన్నదున్నట్లు తీస్తే శ్రీనివాస్ కు అసలు సెట్టయ్యేదా అన్న సందేహాలు కూడా ఉన్నప్పటికీ భీమనేని చేసిన టచప్స్ వల్ల ఒరిజినల్ లో ఉన్న ఫీల్ మాత్రం పోయింది కథాంశం చాలా బలమైంది అయినప్పటికీ దాన్ని జనాలకు రీచ్ అయ్యేలా చెప్పడంలో భీమనేని ఫెయిలయ్యాడు ముఖ్యంగా తమిళ మాతృకలో ఉన్న ఎమోషన్ తెలుగులో క్యారీ అవలేదు  ఇక ‘సుందర పాండ్యన్’తో పోలికలు పక్కనబెట్టేసి చూస్తే ‘స్పీడున్నోడు’ మాస్ ఆడియన్స్ ను మెప్పించే ఓ మోస్తరు సినిమా అని చెప్పొచ్చు బెల్లంకొండ శ్రీనివాస్ డ్యాన్సులు ఫైట్లు కొన్ని కామెడీ సీన్స్ - పంచ్ డైలాగ్స్ తమన్నా ఐటెం సాంగ్ మాస్ ఆడియన్స్ ను ఓ మాదిరిగా ఎంగేజ్ చేస్తాయి ప్రథమార్ధమంతా ఎక్కువగా కామెడీ మీదే దృష్టిపెట్టారు కాబట్టి కథనం కాస్త వేగంగానే సాగిపోతుంది హీరోయిన్ తో హీరో రొమాంటిక్ ట్రాక్ అంత బాగా లేదు కానీ హీరో ఫ్రెండ్స్ బ్యాచ్ ఓ మోస్తరుగా నవ్విస్తూ సినిమాను ముందుకు తీసుకెళ్తుంది ఐతే ద్వితీయార్ధంలో సీరియస్ పార్ట్ ను సరిగా హ్యాండిల్ చేయకపోవడంతో కథనం భారంగా గడుస్తుంది చాలా వరకు సన్నివేశాలు అతకని విధంగా తయారయ్యాయి   విలన్ ఫ్రెండు చనిపోయే సీన్ దానికి సంబంధించిన ఎపిసోడ్ తమిళంలో చాలా కీలకంగా అనిపిస్తుంది కానీ తెలుగులో ఆ ఎపిసోడ్ సినిమాకు అనవసరం అన్నట్లు తయారైంది అర్థం పర్థం లేనట్లు సాగుతున్న కథనం చూస్తే ఓ దశలో తమిళ మాతృక మీదే సందేహాలు కలుగుతాయి ఏముందని దీన్ని రీమేక్ చేశారు అన్న డౌట్ కూడా కొడుతుంది ఐతే ప్రేక్షకుడిలో సహనం నశిస్తున్న దశలో క్లైమాక్స్ మళ్లీ సినిమాకు కాస్త ఊపిరి పోస్తుంది ట్విస్టుతో ముడిపడిన క్లైమాక్స్ సినిమాకు బలంగా నిలిచింది ఈ సన్నివేశం చిత్రీకరణ కూడా బాగుంది క్లైమాక్స్ సినిమా మీద ఇంప్రెషన్ కొద్దిగా మార్చినప్పటికీ ఓవరాల్ గా మాత్రం ‘స్పీడున్నోడు’ మంచి ఫీలింగ్ అయితే కలిగించదు  నటీనటులు   బెల్లంకొండ శ్రీనివాస్ తొలి సినిమాతోనే డ్యాన్సులు - ఫైట్లలో తనేంటో రుజువు చేసుకున్నాడు రెండో సినిమాలో కూడా అంతకు మించి అతడి గురించి చెప్పుకోవడానికేం లేదు తొలి సినిమాలో నటించాల్సిన అవసరం పెద్దగా లేకపోయింది కానీ ఇందులో మాత్రం అవసరం బాగానే పడింది కానీ శ్రీనివాస్ మెప్పించలేకపోయాడు ఎమోషనల్ సీన్స్ లో అతను తేలిపోయాడు డైలాగ్ డెలివరీ కూడా పెద్ద మైనస్ అయింది తన వల్ల చనిపోయిన ఫ్రెండు ఇంటికెళ్లి డబ్బులిచ్చే సన్నివేశంలో శ్రీనివాస్ నటన కానీ డైలాగ్ డెలివరీ కానీ ఇబ్బందిగా అనిపిస్తాయి క్లైమాక్స్ లో కూడా అతను సరిగా చేయలేకపోయాడు హీరోయిన్ సోనారికా సినిమాకు మిస్ ఫిట్ ఆమె రాయలసీమ పల్లెటూరి అమ్మాయిగా ఏమాత్రం సెట్టవలేదు తన ఫీచర్స్ అలా ఉన్నాయి మరి నటన గురించి కూడా చెప్పడానికేం లేదు విలన్ గా కబీర్ కూడా అంతే మన తెలుగు నటుల్నే ఎవరినైనా ట్రై చేయాల్సింది కృష్ణ చైతన్య బాగా చేశాడు హీరో ఫ్రెండు పాత్రలో శ్రీనివాస్ రెడ్డి ఇల్లరికపు అల్లుళ్లుగా పృథ్వీ - పోసాని కృష్ణమురళి ఓ మోస్తరుగా నవ్వించారు రావు రమేష్ రాయలసీమ యాసలో పర్వాలేదనిపించాడు ప్రకాష్ రాజ్ పాత్ర అంత ప్రత్యేకంగా ఏమీ లేదు ఝాన్సీ బాగా చేసింది  సాంకేతికవర్గం   సినిమాకు పాటలు ఏమాత్రం సూటయ్యాయి అన్నది పక్కనబెడితే డిజెవసంత్ మ్యూజిక్ మాస్ ఆడియన్స్ కు బాగా కనెక్టవుతుంది శ్రీనివాస్ తన డ్యాన్స్ టాలెంట్ చూపించడానికి వసంత్ పాటలు ఉపయోగపడ్డాయి బ్యాగ్రౌండ్ స్కోర్ పర్వాలేదు విజయ్ ఉలగనాథన్ ఛాయాగ్రహణం బాగుంది రిచ్ ప్రొడక్షన్ వాల్యూస్ సినిమాకు ఎస్సెట్ ఖర్చు విషయంలో భీమనేని ఎక్కడా తగ్గలేదు పాటల చిత్రీకరణకు బాగా ఖర్చు పెట్టాడు భీమనేని - ప్రవీణ్ వర్మ కలిసి రాసిన మాటలు కొన్నిచోట్ల పేలాయి ఐతే కొన్ని చోట్ల పంచ్ ల కోసం ప్రయాస మరీ ఎక్కువైంది ఇక రీమేక్ ల విషయంలో ఆరితేరిన భీమనేని ఈసారి తప్పటడుగులు చాలానే వేశాడు తన బలం ఎంటర్ టైనర్స్ అయినప్పటికీ సీరియస్ సినిమాను ఎంచుకోవడం దాన్ని నేటివిటీ పేరుతో ఎలాపడితే అలా మార్చేయడం శ్రీనివాస్ ను ఈ పాత్రకు ఎంచుకోవడం ఇలా చాలానే తప్పులు కనిపిస్తాయి   చివరగా స్పీడ్ థ్రిల్స్ బట్ కిల్స్  
__________________________
   రామచంద్రాపురం అనే పల్లెటూల్లో  ఏ బాధ్యతా లేకుండా స్నేహితులతో కలిసి అల్లరి చిల్లరిగా తిరిగేస్తున్న శ్రీరామ్ (రాజ్ తరుణ్)కు ఎదురింటి సీతామాలక్ష్మి (ఆర్తన) అంటే చిన్నప్పట్నుంచి ప్రాణం ఇంటర్ కూడా పాస్ కాని శ్రీరామ్ ఎంబీబీఎస్ చదివే సీతామాలక్ష్మి కూడా తనను ప్రేమిస్తోందనుకుని పొరబడి ఆమెకు తన ప్రేమను చెబుతాడు ఆమె అతణ్ని ఛీకొడుతుంది ఐతే శ్రీరామ్ తనను ఎంతగా ప్రేమిస్తున్నాడో తెలుసుకుని తర్వాత అతడి ప్రేమలో పడుతుంది ఐతే సీతామాలక్ష్మి తండ్రి ఆమెకు వేరే పెళ్లి నిశ్చయిస్తాడు ఆ సమయంలో శ్రీరామ్ ఏం చేసి తన ప్రేయసిని దక్కించుకున్నాడన్నది మిగతా కథ  కథనం - విశ్లేషణ   ఓ సన్నివేశంలో హీరోయిన్ వచ్చి హీరో ఒళ్లో వాలిపోవడానికి  షకలక శంకర్ ఓ ఐడియా చెబుతాడు పక్కనున్న ఫ్రెండు ఇది చాలా సినిమాల్లో చూసిన సన్నివేశమే కదా వర్కవుటవుతుందా అని అడుగుతాడు దానికి షకలక శంకర్ ‘‘అది వర్కవుటయ్యే ఐడియా కాబట్టే అన్ని సినిమాల్లో వాడారు’’ అని సెలవిస్తాడు ‘సీతమ్మ అందాలు రామయ్యా సిత్రాలు’ సినిమా ఏంటో ఈ ఒక్క డైలాగ్ తో చెప్పేయొచ్చు  అనగనగా ఓ పల్లెటూరు అందులో ఫ్రెండ్సుతో కలిసి బేవార్సుగా తిరిగేసే హీరో చదువుల తల్లి లాంటి హీరోయిన్ ఆమె అంటే అతడికి ప్రాణం ముందు అతణ్ని ఛీకొట్టిన హీరోయిన్ తర్వాత అతడి ప్రేమను గుర్తించి ఫ్లాట్ అయిపోతుంది ఇంతలో హీరోయిన్ తండ్రి అడ్డం పడి వేరే పెళ్లి చేయబోతాడు హీరో ఎంట్రీ ఇచ్చి తన మావ సెట్ చేసిన వాడితో పందెం కాస్తాడు చివరికి పందెం గెలిచి హీరోయిన్ని సొంతం చేసుకుంటాడు ఈ ఫార్ములాతో ఎన్ని సినిమాలు వచ్చాయో లెక్కల్లో చెప్పడం కష్టం ‘కొత్త’ దర్శకుడు శ్రీనివాస్ గవిరెడ్డి కూడా ఈ ‘పాత’ ఫార్ములానే ఎంచుకున్నాడు ఈ పాత కథలోకి కొత్త హీరో రాజ్ తరుణ్ వచ్చి చేరాడు అంతే తేడా  సినిమా మొదలైనప్పట్నుంచి ముగిసే వరకు ప్రతి సన్నివేశం కూడా ఎక్కడో చూసినట్లే ఉంటుంది దర్శకుడు చాలా సినిమాల్ని మిక్సీలో వేసి తన వంటకం తయారు చేసుకున్నాడు అందులోనూ పల్లెటూరి నేపథ్యం ఓ ఆట నేపథ్యంలో సినిమా కాబట్టి ఎంత వద్దనుకున్నా చాలాసార్లు ‘కబడ్డీ కబడ్డీ’ సినిమా గుర్తుకొస్తుంది అందులో కోళ్లు పట్టేవాడిని కబడ్డీ జట్టులోకి ఎంపిక చేసినట్లు రూపాయి బిళ్ల ఎగరేస్తే క్యాచ్ పట్టుకునే బిచ్చగాణ్ని క్రికెట్ జట్టులోకి తీసుకుంటారు ఇలా ఎన్ని పోలికలు కనిపిస్తాయో లెక్కేలేదు  ప్రేక్షకుడి అంచనాల నుంచి ఏమాత్రం పక్కకు వెళ్లకుండా చాలా రొటీన్ గా కథాకథనాల్ని నడిపించిన దర్శకుడు ఈ కాలం యూత్ కు బాగా కనెక్టయ్యే కామెడీ అందించే ప్రయత్నమైతే బాగానే చేశాడు హీరోతో దెబ్బలు తింటూ పంచ్ డైలాగులు వేసే పాత్రలో షకలక శంకర్ ను బాగా వాడుకున్నాడు క్యారెక్టర్లు సన్నివేశాలు రొటీన్ అనిపించినా శంకర్ అండ్ కో అందించే వినోదం ప్రేక్షకులకు బాగానే కాలక్షేపం చేస్తుంది  ఇక సినిమా చివర్లో క్రికెట్ మ్యాచ్ కూడా యూత్ కు కనెక్టయ్యే అవకాశముంది క్రికెట్ నాలెడ్జ్ బాగా ఉన్న దర్శకుడు కుర్రాళ్లు ఎంజాయ్ చేసేలా దానికి సంబంధించిన సన్నివేశాల్ని చిత్రీకరించాడు ఐతే ఆ మ్యాచ్ ఎపిసోడ్ కూడా చాలా రొటీన్ గా ఓ ఫార్మాట్ ప్రకారం సాగిపోతుంది ముందు హీరో టీం చేతులెత్తేయడం బ్రేక్ లో వచ్చి కోచ్ వాళ్లను ఇన్ స్పైర్ చేయడం ఆ తర్వాత అందరూ చెలరేగిపోవడం చివర్లో టెన్షన్ బిల్డప్ చేయడం హీరో దెబ్బ తాకినా పోరాడటం ఇలా అంతా ఓ ఫార్మాట్ ప్రకారం సాగిపోతుంది   మిగతా వ్యవహారాలు ఎలా ఉన్నా కనీసం హీరో హీరోయిన్ల లవ్ స్టోరీని ఆసక్తికరంగా తీర్చిదిద్దడంలోనూ  విఫలమయ్యాడు ఆ ప్రేమలో ఎక్కడా ఫీల్  లేదు హీరో నిప్పుల మీద నడవగానే హీరోయిన్ ఫ్లాటైపోవడం మరీ సినిమాటిక్ గా ఉంది   నటీనటులు   ఈ రొటీన్ విలేజ్ లవ్ స్టోరీ రాజ్ తరుణ్ వల్ల కొంచెం ఎంగేజింగ్ గా అనిపిస్తుంది అదే సమయంలో వైవిధ్యమైన సినిమాలు చేస్తూ వెళ్తున్న రాజ్ ఇలాంటి సినిమాను ఎందుకు ఎంచుకున్నాడో అన్న సందేహం కూడా కలుగుతుంది సినిమాలో ఎమోషన్ లేదు కానీ రాజ్ మాత్రం ఎమోషనల్ సీన్స్ లో బాగా చేశాడు మిగతా సన్నివేశాల్లో హుషారుగా నటించాడు కొత్తమ్మాయి ఆర్తన పెద్దగా ఆకట్టుకోదు కొన్నిసార్లు అందంగా కనిపిస్తుంది కానీ ఓవరాల్ గా ఆమె హీరోయిన్ అన్న ఫీలింగ్ కలగదు ఆమెను చూస్తే హీరోకు కలిగినంత ఫీలింగ్ ప్రేక్షకులకు కలగకపోవచ్చు నటన కూడా గొప్పగా ఏమీ లేదు మిగతా నటీనటుల్లో షకలక శంకర్ బాగా ఆకట్టుకుంటాడు తనదైన శైలిలో పంచ్ డైలాగులతో నవ్వించాడు రాజారవీంద్ర బాగా చేశాడు హీరో ఫ్రెండ్స్ బ్యాచ్ లో అందరూ ఓకే ఆదర్శ్ తనకు అలవాటైన పాత్రనే చేశాడు హీరో తండ్రిగా చేసిన డైరెక్టర్ శంకర్ మామూలుగా అనిపిస్తాడు మిగతా వాళ్లంతా మామూలే  సాంకేతికవర్గం   టెక్నీషియన్స్ దర్శకుడికి బాగానే సపోర్ట్ చేశారు దర్శకుడు తన పాటల్ని ఎలా వాడుకున్నాడు అన్నది పక్కనబెడితే రెండు మూడు మంచి మెలోడీలు అందించాడు గోపీసుందర్ నేపథ్య సంగీతం మాత్రం చాలాచోట్ల అవసరానికి మించి హుషారుగా ఉంది పెద్ద మాస్ హీరో సినిమాలకు వాయించినట్లు వాయించేశాడు గోపీ విశ్వ సినిమా నేటివిటీకి సూటయ్యే ఛాయాగ్రహణం అందించాడు పాటల చిత్రీకరణ బాగుంది నిర్మాణ విలువలు పర్వాలేదు దర్శకుడే అనిల్ అనే రచయితతో కలిసి అందించిన మాటల్లో అనుకరణ ప్రాస కోసం ప్రయాస బాగా ఎక్కువైంది ‘‘మీకు కిందా పైనా గార్డ్ లు అవసరమేమో కానీ మాకు ఆ క్రికెట్ గాడ్ సచిన్ చాలు’’ అంటూ ఓ డైలాగ్ ఉంది ఇందులో ఈ పోలికలేంటో ఈ డైలాగులో ఔచిత్యమేంటో దర్శకుడే చెప్పాలి కొన్ని డైలాగులైతే బాగానే పేలాయి దర్శకుడు శ్రీనివాస్ గవిరెడ్డి ఏదోలా రెండు గంటలు బాగానే టైంపాస్ చేయించగలిగాడు కానీ ఓ కొత్త దర్శకుడి నుంచి ఆశించే వైవిధ్యమేమీ అతను చూపించలేకపోయాడు పాత సినిమాలపై మరీ ఎక్కువగా ఆధారపడి దర్శకుడిగా తన ముద్రేమీ చూపించలేకపోయాడు  చివరగా సిత్రాలేం లేవు పాత ‘చిత్రాలు’ తప్ప!  
   __________________________
   