__________________________
చిన్నప్పటి నుంచి గురుకులంలో చదువుకున్న అరవింద్ నాని నిజాయితీ మారుపేరుగా పెరుగుతాడు  అపరిచితుడులో రామం లాగా నిజాయితీగా ఉండే అతను సమాజంలో ఎన్నో ఇబ్బందులు పడాల్సి వస్తుంది చివరికి అరవింద్ నిజాయితీ వల్ల అతడి ప్రాణమే పోయే పరిస్థితి వస్తుంది  ఇలాంటి స్థితిలో తన మిత్రులతో కలిసి అవినీతికి వ్యతిరేకంగా పోరాటం మొదలుపెడతాడు నాని  అవినీతి పరుల జాబితా తీసి వారిపై న్యాయ పోరాటానికి దిగిన అరవింద్కు అతడి పోలికలతో ఉండే మాయా కన్నన్ నుంచి పెద్ద సమస్య ఎదురవుతుంది  ఇలాంటి స్థితిలో అతనేం చేశాడు తన పోరాటంలో అతను గెలిచాడా లేదా అన్నది మిగతా కథ   కథనం         అవినీతిపై పోరాటం నేపథ్యంలో గతంలో చాలా సినిమాలు వచ్చాయి  జెండాపై కపిరాజుకు కొన్ని సినిమాలతో పోలికలున్నప్పటికీ తమిళ దర్శకుడు సముద్రఖని సమస్యను కొంచెం భిన్నంగా డీల్ చేసే ప్రయత్నం చేశాడు  సినిమాకు ప్రధానమైన హైలైట్ కాన్సెప్టే  ఐతే కాన్సెప్ట్ మీద నాని మీద ఎక్కువ డిపెండ్ అయిన సముద్రఖని సినిమాను అనుకున్నంత ఆసక్తికరంగా తీర్చిదిద్దలేకపోయాడు  కొన్ని ఎపిసోడ్ల్లో చాలా బాగా అనిపించే జెండాపై కపిరాజు కొన్ని చోట్ల చాలా బోర్ కొట్టించేసి చివరికి ఏవరేజ్ ప్రయత్నంలా మిగిలిపోయింది   సమస్యలోకి వెళ్లడానికి దర్శకుడు ఎక్కువ సమయం తీసుకోవడమే పెద్ద సమస్య  నిజాయితీ పరుడైన హీరో సొసైటీలో ఇమడలేక ఇబ్బంది పడే సన్నివేశాలు చాలా రొటీన్గా ఉన్నాయి  ఇవన్నీ చాలా సినిమాల్లో చూసినవే కాబట్టి వీటి మీద అంత ఫోకస్ పెట్టాల్సింది కాదు  ఒకట్రెండు బలమైన సన్నివేశాలతో తేల్చేయాల్సింది  పావుగంటలో చెప్పాల్సిన విషయం కోసం ముప్పావుగంట తీసుకున్నాడు సముద్రఖని  దీనికి తోడు హీరో హీరోయిన్ల ప్రేమకథ కూడా పంటికింద రాయిలా ఇబ్బంది పెడుతుంది   ఇంటర్వెల్కు ముందు వచ్చే 20 నిమిషాల ఎపిసోడ్ సినిమాకు ఒక్కసారిగా ఊపు తెచ్చి ద్వితీయార్ధంపై ప్రేక్షకులకు ఆసక్తి రేపుతుంది  సెకండాఫ్లో మాయా కన్నన్ పాత్ర ప్రవేశంతో మరింత ఊపు వస్తుంది  కానీ ఆ పాత్ర ప్రవేశించాక రసవత్తరంగా సాగాల్సిన కథనం పడిలేస్తూ సాగుతుంది  ఓవైపు నాని తన పెర్ఫామెన్స్తో సినిమాను నిలబెట్టడానికి ప్రయత్నిస్తున్నా ఆసక్తి లేని కథనంతో దర్శకుడు నిరాశ పరిచాడు   నిజానికి నెగెటివ్ ఛాయలున్న మాయాకన్నన్ పాత్రతో రెండో నాని రంగ ప్రవేశం చేశాక కథనాన్ని రసవత్తరంగా నడిపించడానికి అవకాశం ఉన్నా దర్శకుడు ఉపయోగించుకోలేకపోయాడు  నాని లాంటి నటుణ్ని సరిగా వాడుకోలేకపోవడం దర్శకుడి వైఫల్యం  సమస్యను సాల్వ్ చేయడానికి హీరో ఇబ్బంది పడ్డట్లే కథను క్లైమాక్స్కు తీసుకెళ్లడానికి దర్శకుడు కూడా అంతే ఇబ్బంది పడ్డాడు  సాదాసీదా సన్నివేశాలతో ద్వితీయార్ధాన్ని నడిపించాడు   అవినీతి మీద ఠాగూర్ అపరిచితుడు లాంటి పక్కా కమర్షియల్ సినిమాల్లో రంజ్ హీరోయిజాన్ని చూసిన జనాలకు ఇది అంత ఆనదు  క్లైమాక్స్ కూడా ఆశించినంత స్థాయిలో కిక్కు ఇవ్వదు  కోర్టు సీన్ కావాల్సినంత హైలైట్ కాలేదు  సినిమా సడెన్గా ముగిసిపోయినట్లు అనిపిస్తుంది  మాయా కన్నన్ పాత్రలో మార్పు ఎందుకు వచ్చిందో చెప్పలేదు దర్శకుడు  ఓవరాల్గా చెప్పాలంటే జెండాపై కపిరాజు కాన్సెప్ట్ పరంగా ఆకట్టుకున్నా ఆసక్తికరమైన కథనం లేక సాదాసీదాగా ముగిసింది   నటీనటులు          నాని సినిమాల ఫలితాల్లో తేడా రావచ్చు కానీ నటుడిగా అతనెప్పుడూ ఫెయిలవడు  జెండాపై కపిరాజుతో నటుడిగా అతను మరో మెట్టు ఎదిగాడనే చెప్పాలి  తొలిసారి ద్విపాత్రాభినయం చేసిన నాని ప్రేక్షకులకు విభిన్నమైన అనుభూతిని పంచాడు  రెండు క్యారెక్టర్లలోనూ వైవిధ్యం చూపించాడు  నిజాయితీకి మారుపేరుగా ఉంటూ సమాజం గురించి ఆందోళన చెందే అరవింద్ పాత్రను ఎంత బాగా చేశాడో నెగెటివ్ ఛాయలున్న మాయా కన్నన్ పాత్రనూ అంతే బాగా పోషించాడు  నానిని ఇలాంటి క్యారెక్టర్లో చూడటం ప్రేక్షకులకు కొత్తే  అమలాపాల్ తన పాత్ర పరిధిలో బాగా చేసింది  కీలకమైన పాత్రలో శరత్ కుమార్ కూడా ఆకట్టుకున్నాడు  వెన్నెల కిషోర్ కెరీర్లో గుర్తుండిపోయే పాత్ర చేశాడు  ప్రథమార్ధంలో పంచ్లతో అతను ఎంటర్టైన్ చేశాడు  కొన్ని చోట్ల అతడి పంచ్లకు విజిల్స్ పడతాయి  శివబాలాజి కూడా ఆకట్టుకుంటాడు  మిగతా వాళ్లంతా మామూలే   సాంకేతిక వర్గం         జి వి ప్రకాష్ కుమార్ బ్యాగ్రౌండ్ స్కోర్తో సినిమా కోసం చేయాల్సిందంతా చేశాడు  అతడి ఆర్ఆర్ జనాల్ని సినిమాలో ఇన్వాల్వ్ చేయడానికి ఉపయోగపడింది  ఉన్నవి రెండు మూడుపాటలైనా అవి పెద్దగా ఆకట్టుకోవు  సుకుమార్ జీవన్ల ఛాయాగ్రహణం బాగుంది  తమిళ వెర్షన్తో పోలిస్తే తెలుగు వెర్షన్ని అరగంటకు పైగా ఎడిట్ చేశామని నాని చెప్పాడు కానీ ఇంకా కూడా ఓ 20 నిమిషాలు కోత వేయాల్సిందని సినిమా చూశాక అనిపిస్తుంది  నిర్మాణ విలువలు బాగున్నాయి  శశాంక్ వెన్నెల కంటి రాసిన మాటల్లో చాలావరకు తమిళ వెర్షన్ నుంచి తీసుకున్నవే అయినా బాగున్నాయి ఆలోచింపజేసేలా ఉన్నాయి  సముద్రఖని కాన్సెప్ట్ విషయంలో కొన్ని సన్నివేశాల్లో తనదైన ముద్ర వేశాడు  కానీ ఆద్యంతం ఆసక్తి రేపేలా స్క్రీన్ప్లే రాసుకోవడంలో విఫలమయ్యాడు  దర్శకుడిగా అతడికి ఏవరేజ్ మార్కులు పడతాయి  చివరిగా          మంచి కాన్సెప్ట్ కోసం నాని నటన కోసం జెండాపై కపిరాజుపై ఓ లుక్కేయొచ్చు  అంతకుమించి ఎక్కువ మాత్రం ఆశించొద్దు  
__________________________
సంజీవ్ రెడ్డి మాటలు నివాస్ స్క్రీన్ప్లే దర్శకత్వం మంజునాథ్          తన దర్శకత్వంలో నిర్మాణంలో లో బడ్జెట్లో ట్రెండీగా ఉండే సినిమాలు తీస్తుంటాడు మధుర శ్రీధర్  కానీ ఈ మధ్య అతడి సినిమాలు వరుసగా బోల్తా కొట్టేస్తున్నాయి  నీలకంఠతో తీసిన మాయ విభిన్నమైన ప్రయత్నంగా గుర్తింపు తెచ్చుకున్నా కాసులు మాత్రం రాబట్టలేకపోయింది  ఇలాంటి సమయంలో మంజునాథ్ను దర్శకుడిగా పరిచయం చేస్తూ లేడీస్ అండ్ జెంటిల్మన్ పేరుతో పక్కా యూత్ఫుల్ సినిమాతో ప్రేక్షకుల ముందుకొచ్చాడు మధర  ఈ ట్రెండుకు సరిగ్గా సరిపోయే సినిమా ఇదని కచ్చితంగా ఆడియన్స్ను ఆకట్టుకుంటుందని చెప్పాడతను  మరి లేడీస్ అండ్ జెంటిల్మన్ అతడి నమ్మకాన్ని నిలబెట్టిందో లేదో చూద్దాం పదండి           ఆనంద్ కమల్ కామరాజు ప్రియ నిఖిత ఫస్ట్ వెడ్డింగ్ యానివర్సరీ జరుపుకుంటున్న జంట  ఆనంద్ ఎప్పుడూ ఆఫీస్లో బిజీగా గడుపుతుంటాడు  అతడి తీరుతో విసిగిపోయిన ప్రియ జీవితంలోకి ఒకప్పటి ఆమె బాయ్ఫ్రెండ్ రాహుల్ అడివి శేష్ ఫేస్బుక్ ద్వారా మళ్లీ టచ్లోకి వస్తాడు  ఇక మోడల్గా తొలి అడుగులు వేస్తున్న అంజలిని తానో బిజినెస్మేన్ అని చెప్పి మోసం చేసి లవ్లోకి దింపిన కాల్ సెంటర్ ఉద్యోగి విజయ్ మహత్ రాఘవేంద్ర ఆమె కోసం ఆన్లైన్ మోసాలు చేస్తుంటాడు  మరోవైపు ఫేస్బుక్లో పరిచయమైన దీప స్వాతి దీక్షిత్ను ప్రేమలోకి దింపే ప్రయత్నంలో ఉంటాడు కాలేజ్ స్టూడెంట్ కృష్ణమూర్తి కృష్ణచైతన్య  ఇంటర్నెట్ వీరి జీవితాలపై ఎలాంటి ప్రభావం చూపింది ఎవరి జీవితాలు ఎలా మలుపు తిరిగాయన్నది తెరమీదే చూసి తెలుసుకోవాలి    కథనం         పొద్దున లేవగానే ఫేస్ కూడా కడక్కుండానే ఫేస్ బుక్ చూసే వాటర్ కూడా తాగకుండానే వాట్సప్ చెక్ చేసుకునే జనరేషన్లో ఉన్నాం అంటూ పూరి జగన్నాథ్ వాయిస్ ఓవర్తో మొదలవుతుంది లేడీస్ అండ్ జెంటిల్మన్  పూరి మాటల్ని బట్టే సినిమా ఉద్దేశమేంటో అర్థమైపోతుంది  ఇంటర్నెట్ వల్ల జరిగే అనర్థాల్ని చూపించే ప్రయత్నమే ఇది  ఇందు కోసం మూడు జంటల కథల్ని ఎంచుకున్నారు  రెండు మూడు కథల్ని సమాంతరంగా నడుపుతూ చివరికి ఆ కథల్ని ఒకచోటికి చేర్చి ముగింపునిచ్చే స్క్రీన్ప్లేతో గతంలో కొన్ని సినిమాలు చూశాం  లేడీస్ అండ్ జెంటిల్మన్ కూడా ఆ తరహాలోనే సాగుతుంది   ఐతే ఈ మూడు కథలు సాగేతీరు అంత ఆసక్తికరంగా లేదు  మూడూ కూడా చాలా మామూలు కథలు కావడం వాటిని చాలా మామూలు సన్నివేశాలతో నడిపించడం ఇక్కడ సమస్య  ఉన్నంతలో కృష్ణచైతన్య-స్వాతిల కథ కొంచెం బెటర్  ఆ కథకు ఇచ్చిన ముగింపు ప్రేక్షకులకు షాకిస్తుంది  ఐతే అది అంత సహజంగా లేదు  ఓ కన్నింగ్ లేడీ లేడీస్ హాస్టల్లో ఉంటూ అబ్బాయిల్ని ముగ్గులోకి దించి వారి ప్రాణాలతో చెలగాటమాడే తీరు కన్విన్సింగ్గా తెరకెక్కించలేదు  దీనికి సంబంధించిన సన్నివేశాలు సహజంగా అనిపించలేదు   ఇక కమల్ అడివి శేష్ నిఖితల ముక్కోణపు కథ చాలా బోరింగ్గా సాగుతుంది  ఇది మరీ రొటీన్ వ్యవహారంలా అనిపిస్తుంది  అడివి శేష్ వ్యవహారం తేడాగా ఉందని అతను మోసగాడని చాలా ముందే అర్థమైపోతుంది  కమల్ నిఖితల మధ్య వచ్చే సన్నివేశాలు చాలా సిల్లీగా డ్రమటిక్గా ఉన్నాయి  నెగెటివ్ క్యారెక్టర్ కావడం వల్ల క్రైమ్ ఎలిమెంట్ మిక్స్ అయి ఉండడం వల్ల మహత్ రాఘవేంద్ర ఎపిసోడ్తో యూత్ కొంచెం కనెక్టయ్యే అవకాశముంది  కానీ అతడి ఎపిసోడ్ కూడా రొటీనే   ఇంటర్నెట్ నేపథ్యంలో సాగే లేడీస్ అండ్ జెంటిల్మన్ చూస్తుంటే యూట్యూబ్లో రెండు మూడు షార్ట్ ఫిలిమ్స్ను మిక్స్ చేసి చూస్తున్న ఫీలింగ్ కలుగుతుంది  కంటెంట్ కూడా షార్ట్ ఫిలిమ్స్ స్టాండర్డ్లోనే ఉంది  కాకపోతే సినిమా అని గుర్తు చేయడానికి ప్రతి ఎపిసోడ్లోనూ ఓ లిప్ కిస్ స్పెషల్ అట్రాక్షన్గా చేర్చారు  కాన్సెప్ట్ కాస్త యూత్ఫుల్గా కంటెంపరరీగా ఉండటం వల్ల యూత్ అట్రాక్ట్ అయితే కావచ్చు కానీ సినిమాగా చెప్పుకోవడానికి లేడీస్ అండ్ జెంటిల్మన్లో ఏమీ లేదు   నటీనటులు          లేడీస్ అండ్ జెంటిల్మన్ నటులెవరికీ పెద్దగా పరీక్ష పెట్టలేదు  అందర్లోకి కమల్ కామరాజు అడివి శేష్ ఆకట్టుకుంటారు  పెర్ఫామ్ చేయడానికి అవకాశం దొరికిన ఒకటి రెండు సన్నివేశాల్లో ఇద్దరూ తమ ప్రతిభ చూపించారు  కృష్ణచైతన్య బాగానే నటించాడు కానీ కొన్ని సన్నివేశాల్లో పాత్ర తాలూకు అమాయకత్వాన్ని కన్సిస్టెంట్గా మెయింటైన్ చేయలేదు  కొన్ని సన్నివేశాల్లో అవసరమైందానికంటే ఎక్కువ అమాయకత్వం చూపించాడు  మహత్ రాఘవేంద్ర బ్యాడ్బాయ్ పాత్రకు బాగానే సూటయ్యాడు  అమ్మాయిల్లో నిఖిత నారాయణ్ పర్వాలేదు  కన్నింగ్ లేడీగా స్వాతి దీక్షిత్ చివరి సన్నివేశంలో ఆకట్టుకుంది  మోడల్గా నటించిన అమ్మాయి చేసిందేమీ లేదు  కృష్ణచైతన్య ఫ్రెండ్గా నటించిన నటుడు పంచ్లు బాగానే వేశాడు  అతడికి డైలాగ్ డెలివరీ అస్సెసట్  కమెడియన్గా ఈ కుర్రాణ్ని బాగానే వాడుకోవచ్చు    సాంకేతిక వర్గం         రఘు కుంచె సంగీతం పర్వాలేదు  ఆరంభంలో వచ్చే జానపద గీతం ఆకట్టుకుంటుంది  మిగతా పాటలన్నీ మామూలే  జగన్ చావలి ఛాయాగ్రహణం చాలా మామూలుగా అనిపిస్తుంది  మిగతా సాంకేతిక విభాగాలు కూడా ఏవరేజ్ ఔట్పుట్ ఇచ్చాయి  సంజీవ్ రెడ్డి అందించిన కథలో గొప్ప విశేషమేమీ లేదు  నివాస్ మాటల్లో అక్కడక్కడా మెరుపులు కనిపించాయి  గత ఏడాది హుస్సేన్ సాగర్లో వాటర్ లెవెల్స్ పెరిగాయన్నారు కదా  అది నా కన్నీటి ఎఫెక్టే ఇలాంటి రెండు మూడు డైలాగులు పేలాయి  కొత్త దర్శకుడు మంజునాథ్ మూడు కథల్ని కలిపి చెప్పడంలో స్క్రీన్ప్లే పరంగా కాస్త ఆకట్టుకున్నాడు కానీ దర్శకుడిగా ఫెయిలయ్యాడు  ఫీచర్ ఫిలిం స్థాయి ప్రతిభ చూపించలేకపోయాడు  కాంబినేషన్ సెట్ చేయడంలో చాలా తక్కువ బడ్జెట్లో సినిమా పూర్తి చేయడంలో మధుర శ్రీధర్ ప్లానింగ్ కనిపిస్తుంది  నిర్మాణ విలువలు పర్వాలేదు    చివరిగా          ఈ లేడీస్ అండ్ జెంటిల్మన్ షార్ట్ ఫిలిమ్ స్థాయికి ఎక్కువ సినిమా స్థాయికి తక్కువ   
__________________________
        లింగేశ్వర విక్రమ్ మిస్టర్ ఇండియా కావాలని కోరుకునే ఓ లోకల్ బాడీ బిల్డర్  అందులో భాగంగా ముందు మిస్టర్ ఆంధ్రా పోటీలకు వెళ్లి గెలుస్తాడు  లింగేశ్వరకు మోడల్ దియా అమీ జాక్సన్ అంటే ప్రాణం  ఆమెను ఓ షూటింగ్లో కలిసి పరిచయం పెంచుకుంటాడు  దియా అంటే పడి చచ్చే జాన్ ఉపేన్ పటేల్ అనే మోడల్ ఆమెను ఎలాగైనా సొంతం చేసుకోవాలని ప్రయత్నించి ఫెయిలవుతాడు  దీంతో ఆమెకు మోడల్గా అవకాశాలు రాకుండా చేస్తాడు  ఐతే జాన్కు చెక్ పెట్టేందుకు లింగేశ్వర తో కలిసి ఓ యాడ్ షూట్ చేస్తుంది దియా  అదే సమయంలో లింగేశ్వర దియా ప్రేమలో పడతారు  ఐతే దియాను దక్కించుకోలేకపోయిన జాన్ లింగేశ్వర అంటే నచ్చని ఇంకో నలుగురు కలిసి అతణ్ని ఎలా దెబ్బ తీశారు వాళ్ల కుట్ర వల్ల లింగేశ్వరకు ఏమైంది తిరిగి లింగేశ్వర వారిపై ఎలా పగ తీర్చుకున్నాడు అన్నది మిగతా కథ    కథనం         తన సినిమాకు సంబంధించి ముఖ్యమైన విశేషాల్ని విడుదలకు ముందు బయటికి పొక్కనీయకుండా చూసుకోవడం శంకర్కు అలవాటు  ఓపెన్ మైండ్తో థియేటర్కు వచ్చిన ప్రేక్షకుల్ని సర్ప్రైజ్ చేసి మెస్మరైజ్ చేస్తుంటాడీ దర్శకుడు  కానీ ఐ విషయంలో మాత్రం దీనికి భిన్నంగా జరిగింది  భారతీయ వెండితెర మీద ఓ అద్భుతం ఆవిష్కృతం కాబోతోందని ప్రేక్షకులు భారీ అంచనాలు పెట్టుకునేలా ఐ విశేషాల్ని ముందే బయటపెట్టేసి విపరీతమైన హైప్ తీసుకొచ్చాడు శంకర్  అప్పుడే జనాలు అంచనా వేయాల్సింది వ్యవహారం ఏదో తేడాగా ఉందని   అందరూ ఆశించినట్లు ఐ అద్భుతమేమీ కాదు  ఓ మామూలు సినిమా  లవ్ నేపథ్యంలో సాగే ఒక రొటీన్ రివెంజ్ డ్రామా  తన జీవితాన్ని నాశనం చేసిన విలన్స్పై హీరో పగ తీర్చుకోవడం కొన్ని వందల సినిమాల్లో చూశాం  ఐతే విలన్స్ హీరోకు చేసిన నష్టం మాత్రమే ఇక్కడ భిన్నమైన పాయింట్  ఐ అనే ప్రమాదకర వైరస్ హీరో ఒంట్లోకి వెళ్లడం దాంతో అతను కురూపిగా మారడం హీరో కూడా విలన్లను అదే ప్టయిల్లో దెబ్బతీయడం సినిమాలో చెప్పుకోదగ్గ విశేషం ఇదే  కేవలం మేకప్ మీద ఆధార పడకుండా విక్రమ్ పాత్రలకు తగ్గట్లు తన శరీరాకృతి మార్చుకోవడం ఆయా పాత్రలకు తగ్గ బాడీ లాంగ్వేజ్తో నటనతో వైవిధ్యం చూపించడం మెప్పించడం ఇదే ఐలోని హైలైట్   తనపై ఎంతగా అంచనాలు పెట్టుకుని వచ్చినా ఆ అంచనాల్ని మించిపోయేలా తెరమీద అద్భుతాలు చూపిస్తుంటాడు శంకర్  కానీ ఈసారి అంచనాలు తలకిందులు చేసేశాడు శంకర్  విక్రమ్ పెర్ఫామెన్స్ అతడి కష్టం మేకప్ టీమ్ చేసిన అద్భుతాలు టెక్నికల్ టీమ్ బ్రిలియన్స్ ఈ అదనపు ఆకర్షణలన్నీ సరే కానీ శంకర్ సినిమాల్లో ప్రధాన ఆకర్షణలుగా నిలిచే కథాకథనాల విషయంలో మాత్రం ఈసారి తేడా వచ్చేసింది  బహుశా ఈ విషయంలో శంకర్ వీకెస్ట్ మూవీ ఐ అని చెప్పడానికి సందేహించాల్సిన పని లేదు   సింపుల్గా చెప్పాలంటే ఐలో శంకర్ మార్కు మ్యాజిక్ మిస్సయింది  అపరిచితుడు శంకర్ సినిమాల్లో ఎప్పుడూ ఉండే ఓ బలమైన పాయింట్ అంటూ ఏమీ లేకపోవడం ఐలోని పెద్ద వీక్ పాయింట్  శంకర్ ప్రేక్షకుల్ని ఎప్పట్లా సర్ప్రైజ్ చేయలేదు మెస్మరైజ్ చేయలేదు  సాగతీత అనే పదం శంకర్కు నచ్చదు  తన సినిమాల్లో సన్నివేశాలు చాలా షార్ప్గా ఉంటాయి  కానీ ఐ మాత్రం ఐలో ఆ షార్ప్నెస్ కనిపించలేదు  సినిమా ఎంతగా సాగదీశాడంటే హీరో కురూపిగా మారిపోవడానికి కారణమేంటో 2 గంటలకు పైగా సినిమా చూసిన తర్వాత కానీ తెలియదు   శంకర్ ఇంతకుముందు కూడా ఎక్కువ నిడివితో సినిమాలు తీశాడు  కానీ అందుకు జస్టిఫికేషన్ కూడా ఉంటుంది  కానీ ఐని ఎందుకు మూడు గంటల్లో తీశాడన్నదే అర్థ కాని విషయం  సినిమాలో గే క్యారెక్టర్ చుట్టూ అల్లుకున్న అరగంట సన్నివేశాలు పెద్ద మైనస్  అసలా క్యారెక్టరే లేపేస్తే ప్రేక్షకులకు చాలా బాధ తప్పేది  హీరో హీరోయిన్ల ప్రేమకథ కూడా సాగతీతే  విక్రమ్ నటన అమీ జాక్సన్ స్క్రీన్ ప్రెజెన్స్ అద్భుతమైన సినిమాటోగ్రఫీ వల్ల చైనాలో సాగే ముప్పావుగంట కథనం ఏదో అలా సాగిపోయింది కానీ లేకుంటే చాలా కష్టమయ్యేది    గంటన్నరకు పైగా సాగే ప్రథమార్ధం అయ్యేసరికి ఓ సినిమా చూసిన అనుభూతి కలిగించాడు శంకర్  ఐతే శంకర్ మీద ఉన్న అంచనాలు గౌరవం వల్ల ప్రథమార్ధంపై పెదవి విరుస్తూనే ఆశగా ద్వితీయార్ధంలోకి అడుగుపెడతాం  ఐతే హీరోకు ఏం జరిగి ఉండొచ్చని మందబుద్ధిగల ప్రేక్షకులు సైతం గ్రహించేంతగా సాగదీసి ఆ తర్వాత అసలు సీక్రెట్ రివీల్ చేశాడు శంకర్  డాక్టరే విలన్ అన్న విషయం గ్రహించడం పెద్ద కష్టమేమీ కాదు  హీరో స్నానం చేస్తూ భుజంపై హోల్ చూసుకున్నపుడే సీన్ మొత్తం అర్థమైపోతుంది  దీంతో సర్ప్రైజ్ అంటూ ఏమీ లేకపోయింది  ఇక ఆపై విలన్లను దెబ్బ తీసే సన్నివేశాలు చాలా రొటీన్  మధ్య మధ్యలో సంతానం క్యారెక్టర్తో కామెడీ చేయించబోయి విసిగించాడు శంకర్   విక్రమ్ ఎంత కష్టమైనా పడి ఉండొచ్చు   మేకప్ టీం ఎంత ఎఫర్ట్ అయినా పెట్టి ఉండొచ్చు  కానీ కురూపి క్యారెక్టర్ను దానికి సంబంధించిన సన్నివేశాలను మన ప్రేక్షకులు ఎలా రిసీవ్ చేసుకుంటారన్నది సందేహమే  పైగా ఒక క్యారెక్టర్ చాలదన్నట్లు చివర్లో విలన్ గ్యాంగ్ మొత్తాన్ని అగ్లీగా మార్చేశాడు శంకర్  మిగతా విషయాల్లో సంతృప్తి పరిచి ఉంటే ఇంకేమైనా అద్భుతాలు చూపించి ఉంటే ఈ పాత్రల్ని సన్నివేశాల్ని మామూలుగానే చూసేవాళ్లేమో కానీ కథాకథనాల్లోనే నిరాశ పరచడం వల్ల వీటిని జీర్ణించుకోవడం కొంచెం కష్టమే  మృగం క్యారెక్టర్ గురించి ఎన్నో అంచనాలు పెట్టుకుంటాం కానీ అసలా క్యారెక్టరే లేదు సినిమాలో  అది కేవలం ఓ పాటకు సంబంధించిన ఊహ మాత్రమే  ఈ విషయంలో శంకర్ ప్రేక్షకుల్ని దారుణంగా దెబ్బ కొట్టాడు  ఈ క్యారెక్టర్ విషయంలోనే కాదు మొత్తంగా సినిమా మీదే భారీగా అంచనాలతో వెళ్లిన ప్రేక్షకులు శంకర్ తెర మీద తీసింది చూశాక పాతాళంలోకి పడిపోవడం ఖాయం   సాధారణంగా తన సినిమాలకు శంకరే హీరో  కానీ ఐలో విక్రమే కథానాయకుడు  అతడే సినిమాకు ప్రధాన ఆకర్షణ  అమీజాక్సన్ అందాలు ఆమె పెర్ఫామెన్స్ కూడా ఆకట్టుకుంటాయి  రెహామన్ బ్యాగ్రౌండ్ మ్యూజిక్ పి సి శ్రీరామ్ ఛాయాగ్రహం కనువిందైన పాటలు అదిరిపోయే యాక్షన్ సీక్వెన్స్ అద్భుతమైన లొకేషన్లు నిర్మాణ విలువలు ఇలాంటి అదనపు ఆకర్షణల కోసం ఐ చూడొచ్చు  కానీ శంకర్ మీద ఆశలు పెట్టుకుంటే ఏదో అద్భుతం చేశాడని ఆశిస్తే మాత్రం నిరాశ తప్పదు   నటీనటులు           విక్రమ్ గురించి ఏమని చెప్పాలి  బహుశా మన దేశంలో ఏ నటుడు కూడా ఓ సినిమా కోసం ఇంతగా కష్టపడి ఉండడేమో  అతడి కష్టమంతా తెరమీద కళ్లకు కట్టినట్లు కనిపించింది  నిజమైన బాడీ బిల్డర్లా కనిపించడానికి ఎంత కష్టపడ్డాడో  కురూపిలా మృగంలా వేర్వేరు అవతారాల్లో కనిపించేందుకు మేకప్ విషయంలో ఆహార్యం మార్చుకోవడంలో ఎంతగా ఇబ్బంది పడ్డాడో ఇప్పటికే విన్నాం  అయినప్పటికీ తెరమీద మన అంచనాల్ని మించిపోయేలా కనిపించాడు విక్రమ్  కేవలం తన శరీరాకృతి మార్చుకోవడంలో మేకప్ వేసుకోవడంలో మాత్రమే కాదు నటన పరంగానూ మెప్పించాడు  మొత్తంగా సినిమాను నిలబెట్టడానికి నటుడిగా తనేం చేయగలడో అదంతా చేశాడు విక్రమ్  అతడికి హ్యాట్సాఫ్  అమీజాక్సన్ తన గ్లామర్తోనే కాదు నటనతోనూ మెప్పించింది  దియా పాత్రకు ఆమె పర్ఫెక్ట్గా సూటైంది  స్వతహాగా మోడల్ కావడంతో ఆ పాత్రను చాలా ఈజ్తో చేసింది  అందాల ప్రదర్శన విషయంలో ఏమాత్రం లిమిట్స్ పెట్టుకోకపోవడం వల్ల కూడా ఈ పాత్రకు ఈమే కరెక్ట్ అనిపించింది  ఆమె యాక్టింగ్లోనూ ఆకట్టుకోవడం విశేషమే  సురేష్ గోపి నటనలో వైవిధ్యమేమీ లేదు  ఉపేన్ పటేల్ కూడా మామూలుగానే అనిపించాడు  సంతానం ఫస్టాఫ్లో మంచి పంచ్లతో నవ్వించాడు  సెకండాఫ్లో టీవీ రిపోర్టర్ వేషంలో విసిగించాడు   సాంకేతిక వర్గం          విక్రమ్ గురించి ఏమని చెప్పాలి  బహుశా మన దేశంలో ఏ నటుడు కూడా ఓ సినిమా కోసం ఇంతగా కష్టపడి ఉండడేమో  అతడి కష్టమంతా తెరమీద కళ్లకు కట్టినట్లు కనిపించింది  నిజమైన బాడీ బిల్డర్లా కనిపించడానికి ఎంత కష్టపడ్డాడో  కురూపిలా మృగంలా వేర్వేరు అవతారాల్లో కనిపించేందుకు మేకప్ విషయంలో ఆహార్యం మార్చుకోవడంలో ఎంతగా ఇబ్బంది పడ్డాడో ఇప్పటికే విన్నాం  అయినప్పటికీ తెరమీద మన అంచనాల్ని మించిపోయేలా కనిపించాడు విక్రమ్  కేవలం తన శరీరాకృతి మార్చుకోవడంలో మేకప్ వేసుకోవడంలో మాత్రమే కాదు నటన పరంగానూ మెప్పించాడు  మొత్తంగా సినిమాను నిలబెట్టడానికి నటుడిగా తనేం చేయగలడో అదంతా చేశాడు విక్రమ్  అతడికి హ్యాట్సాఫ్  అమీజాక్సన్ తన గ్లామర్తోనే కాదు నటనతోనూ మెప్పించింది  దియా పాత్రకు ఆమె పర్ఫెక్ట్గా సూటైంది  స్వతహాగా మోడల్ కావడంతో ఆ పాత్రను చాలా ఈజ్తో చేసింది  అందాల ప్రదర్శన విషయంలో ఏమాత్రం లిమిట్స్ పెట్టుకోకపోవడం వల్ల కూడా ఈ పాత్రకు ఈమే కరెక్ట్ అనిపించింది  ఆమె యాక్టింగ్లోనూ ఆకట్టుకోవడం విశేషమే  సురేష్ గోపి నటనలో వైవిధ్యమేమీ లేదు  ఉపేన్ పటేల్ కూడా మామూలుగానే అనిపించాడు  సంతానం ఫస్టాఫ్లో మంచి పంచ్లతో నవ్వించాడు  సెకండాఫ్లో టీవీ రిపోర్టర్ వేషంలో విసిగించాడు   చివరిగా          అసలు కంటే కొసరునే నమ్ముకున్న ఐని అంచనాల్లేకుండా ఓపెన్ మైండ్తో చూస్తే పర్వాలేదనిపించొచ్చు  కానీ అంచనాలు పెట్టుకుంటే కష్టమే  ఎందుకంటే అందరూ ఆశించినట్లు ఐ అద్భుతమేమీ కాదు    
__________________________
ఉమేశ్ శుక్లా భవేష్ మండాలియా స్క్రీన్ప్లే కిషోర్ పార్థసాని భూపతి రాజా దీపక్ రాజ్ దర్శకత్వం కిషోర్ పార్థసాని డాలీ          గత కొన్నేళ్లుగా పవన్ కళ్యాణ్ సినిమా విడుదల అంటే ఎంత హంగామా ఉంటోందో కొత్తగా చెప్పాల్సిన పని లేదు  ఐతే ఆయన గెస్ట్ రోల్ చేసిన గోపాల గోపాల కూడా పవన్ కథానాయకుడి పాత్ర చేసిన స్థాయిలో హైప్ తెచ్చుకుందీ సినిమా  ఆరేళ్ల కిందట బాలీవుడ్లో సంచలనం రేపిన ఓ మై గాడ్కు రీమేక్ ఈ సినిమా  మరి మాతృక లాగే రీమేక్ కూడా మెప్పించేలా ఉందా గోపాల్రావుగా వెంకటేష్ ఎలా చేశాడు గోపాలుడికి పవన్ మాయ చేశాడా చూద్దాం పదండి           గోపాల్రావు వెంకటేష్ ఓ నాస్తికుడు  దేవుడి విగ్రహాలు అమ్మే దుకాణం నడుపుతుంటాడు  మూఢ భక్తి అనే బలహీనత మీద దెబ్బ కొట్టి సంపాదిస్తుంటాడు  అదే సమయంలో ఆపదలో ఉన్నవాడిని ఆదుకుంటాడు  అతడి భార్య మీనాక్షి శ్రియ పరమ భక్తురాలు  ఓ సందర్భంలో భూకంపం దెబ్బకు గోపాల్రావు దుకాణం కూలిపోతుంది  ఇన్సూరెన్స్ క్లయిమ్ కోసం వెళ్తే అది యాక్ట్ ఆఫ్ గాడ్ కాబట్టి ఇన్సూరెన్స్ రాదంటారు  దీంతో దేవుడి మీదే కోర్టుకెళ్తాడు గోపాల్రావు  దేవుడి దూతలుగా చెప్పుకునే స్వామీజీలందరినీ కోర్టుకు లాగుతాడు  ఆ తర్వాత అతడికి స్వామీజీలకు మధ్య కోర్టులో పోరాటం సాగుతుంది  ఈ పోరాటం ఎలా సాగుతుంది  కష్టాల్లో ఉన్న గోపాల్రావును స్వయంగా ఆ గోపాలుడే పవన్ కళ్యాణ్ ఎలా ఆదుకున్నాడు చివరికి గోపాల్రావు ఈ కేసు గెలిచాడా లేదా పరిహారం రాబట్టాడా లేదా అన్నది తెరమీదే చూసి తెలుసుకోవాలి    కథనం         పవన్ కళ్యాణ్ వెంకటేష్ కలిసి నటించడం పవన్ దేవుడి పాత్ర వేయడం ఇలాంటి ఆకర్షణలన్నీ పక్కనబెడితే ముందుగా గోపాల గోపాల కథాంశంలోని విశేషమేంటో చూద్దాం  ఓ నాస్తికుడు తనకు జరిగిన నష్టానికి బాధ్యుణ్ని చేస్తూ దేవుడి మీదే కోర్టుకెక్కడం చివరికి దేవుడే దిగివచ్చి ఆ వ్యక్తికి సాయం చేసి సమాజానికి అతడి ద్వారా బుద్ధిచెప్పడం ఇలాంటి కథాంశంతో సినిమా తీయడమే కాక అందరినీ మెప్పించి గొప్ప చిత్రంగా నిలిచింది ఓ మై గాడ్  దీని తెలుగు  రీమేక్ వెర్షన్  గోపాల గోపాల కూడా ప్రేక్షకుల్ని నిరాశ పరచలేదు   భక్తులందరూ గుడికి పాలు తీసుకెళ్లి దేవుడి మీద పోస్తారు  ఆ పాలంతా వృథాగా కాలువలోకి వెళ్తుంది  కానీ గుడి బయట భిక్షగాడు ఆకలితో అలమటిస్తుంటాడు  ఇదెక్కడి అన్యాయం కోర్టులో గోపాల్రావు చేసే వాదన ఇది  గోపాల గోపాల మూల కథ ఈ వాదనలోనే దాగుంది  తన చుట్టూ ఉన్న మనుషుల్లోని దేవుణ్ని చూడకుండా రాతి బొమ్మల్ని కొలవడమేంటని ప్రశ్నిస్తాడు గోపాల్రావు  ఇలాంటి ప్రశ్నలు ఇంకెన్నో  ఆలోచింపజేస్తాయి  సూదుల్లా గుచ్చుకుంటాయి నవ్విస్తాయి ఏడిపిస్తాయి కూడా   సమాజంలోని ప్రతి వ్యక్తితోనూ ముడిపడి ఉండే కథాంశమే గోపాల గోపాలలోని ప్రధాన ఆకర్షణ  ఓ సమస్యనే వినోదాత్మకంగా చెప్పే ప్రయత్నమిది  దేవుడి పట్ల భయం అనే మనిషి బలహీనతను దొంగ స్వాములు ఎలా సొమ్ము చేసుకుంటారన్న దానిపై వ్యంగ్యాస్త్రాలు విసిరారు  ఐతే ఎవరి మనోభావాలు దెబ్బతినకుండా కన్విన్సింగ్గా సమస్యను చర్చించడం పరిష్కారం చూపించడమే గోపాల గోపాల ప్రత్యేకత   కథతో పాటు కథనమూ ఆసక్తికరంగానే సాగుతుంది  ఐతే సమస్య ప్రధానంగా సాగే సినిమా కావడం వల్ల ఆరంభంలో కథనం నెమ్మదిగా సాగుతుంది  మొదట్లో ఎంటర్టైన్మెంట్ డోస్ కూడా సరిపోక ప్రథమార్ధం నెమ్మదిగా సాగిన ఫీలింగ్ కలుగుతుంది  పవన్ ఎంట్రీతో ఒక్కసారిగా ఊపు వస్తుంది  ద్వితీయార్ధంలో పవన్ ఉన్న సన్నివేశాలతో పాటు కోర్టులో వెంకీ లాజిక్కులు తీసి వాదించే సన్నివేశాలు ఆకట్టుకుంటాయి  ద్వితీయార్ధం నిడివి ఎక్కువగా ఉన్నా కొంచెం సాగతీత అయినా పవన్ స్క్రీన్ ప్రెజెన్స్ వెంకీ మార్కు వినోదం ప్రేక్షకుల్ని కుదురుగా కూర్చోబెడతాయి  క్లైమాక్స్ను మరీ అంత ఎక్కువసేపు నడిపించాల్సింది కాదు  కొంచెం క్రిస్ప్ చేసి ఉండాల్సింది   ఓ మై గాడ్తో పోలిస్తే మూల కథను కానీ అందులో హైలైట్ అనదగ్గ సన్నివేశాలు కానీ ఏమీ మార్చ లేదు  ఐతే పవన్ క్యారెక్టర్ను పెంచారు  కొన్ని అదనపు సన్నివేశాలు జోడించారు  అందులో అక్షయ్కుమార్ సింపుల్గా ఎంట్రీ ఇస్తే పవన్ తన ఫ్యాన్స్కు ఊపునిచ్చేలా ఎంటర్టైనింగ్గా ఎంట్రీ ఇచ్చాడు  ఆ క్యారెక్టర్కు డైలాగులు కూడా పెంచారు  పాత్ర ఔచిత్యం దెబ్బతినకుండానే ఫ్యాన్స్ను కూడా మెప్పించేలా ఆ డైలాగులుండటం విశేషం  తెరపై పవన్ వెంకీల కెమిస్ట్రీ బాగా పండింది  ఇద్దరి మధ్య వచ్చే సన్నివేశాలు బాగా ఆకట్టుకుంటాయి  భాజే డోలు భాజే పాటలో పవన్ వెంకీల కెమిస్ట్రీ అదుర్స్  దర్శకుడు డాలీ కొత్తగా అద్భుతాలేమీ చేయకున్నా ఉన్నంతలో మాతృకను చెడగొట్టలేదు  మాతృకను తడాఖా తరహాలోనే రీమేక్ను చక్కగా డీల్ చేశాడు   నటీనటులు           గోపాల గోపాలలో కథానాయకుడు వెంకటేష్ కాబట్టి ముందు తన గురించే మాట్లాడదాం  హిందీలో పరేష్ రావల్ ఓఎంజీ చేయడానికి ముందే ఈ కథాంశంతో నడిచిన డ్రామాలో ప్రధాన పాత్రను పోలిన పాత్రలను లెక్కలేనన్నిసార్లు చేశాడు  ఆ అనుభవంతో ఇందులో కూడా ఆ పాత్రను అద్భుతంగా పోషించాడు  అలాంటి పాత్రను చేయడం వెంకీకి సవాలే  ఐతే వెంకీ పరేష్ రావల్ను అనుకరించడానికి ప్రయత్నించలేదు  తనదైన శైలిలో గోపాల్రావు పాత్రకు కొంచెం కామెడీ టచ్ ఇచ్చి తెలుగు ప్రేక్షకుల అభిరుచికి తగ్గట్లు నటించాడు  వెన్నెల కిషోర్ను కొట్టే సన్నివేశంలో కోర్టులో వాదించే సన్నివేశాల్లో వెంకీ వినోదం బాగా పండించాడు  ఓవరాల్గా వెంకీ ఆల్రౌండ్ నటనతో ఆకట్టుకున్నాడు  ఐతే వెంకీని పరేష్ రావల్తో వెంకీని పోల్చి చూడకపోవడం బెటర్  ఇక పవన్ కళ్యాణ్ విషయానికొస్తే దేవుడి పాత్ర వెయిట్ను హిందీలో కంటే చాలా పెంచేశాడు  పవన్ స్క్రీన్ ప్రెజెన్స్ చాలా బాగుంది  ఇలా మోడ్రన్ డ్రెస్సుల్లో స్టెప్పులేసే దేవుడిగా పవన్ను చూడటం కొత్త అనుభూతి  వేసింది దేవుడి క్యారెక్టరే అయినా ఫ్యాన్స్ను ఏమాత్రం నిరాశ పరచకుండా వారిని ఎంటర్టైన్ చేయడం పవన్కే చెల్లింది  మొత్తానికి పవన్ తన పవర్తో సినిమాను మరో స్థాయికి తీసుకెళ్లాడు  హిందీ దేవుడి క్యారెక్టర్కు మరింత వన్నెలద్దిన డాలీ అండ్ టీమ్కి మాటల రచయితకు అభినందనలు తెలపాలి  మిగతా నటుల్లో పోసాని కృష్ణమురళి ఎక్కువ మార్కులు కొట్టేశాడు  దొంగ స్వామీజీ గెటప్లో పోసాని తనదైన శైలిలో నవ్వించాడు  వెంకీ భార్య క్యారెక్టర్లో శ్రియ చేసిందేమీ లేదు  ఆమె పాత్రకు అంత ప్రాధాన్యం లేదు  మిథున్ చక్రవర్తి మాతృకలో చేసినట్లే చేశాడు  ఐతే అతడి నటనతో మనవాళ్లు కనెక్టవగలరా అన్నదే సందేహం  మాడా తరహా మిథున్ నటన కొన్ని సన్నివేశాల్లో బాగానే అనిపిస్తుంది కానీ కొన్ని సన్నివేశాల్లో ఎబ్బెట్టుగానూ అనిపిస్తుంది  అశిష్ విద్యార్థి కృష్ణుడు మురళీ శర్మ పాత్రలకు తగ్గట్లు నటించారు   సాంకేతిక వర్గం          అనూప్ రూబెన్స్ సినిమాకు మంచి మ్యూజిక్ ఇచ్చాడు  భాజే డోలు భాజే పాట సినిమాకు హైలైట్గా నిలిచింది  ఆ ట్యూన్ను బ్యాగ్రౌండ్ స్కోర్లో కూడా బాగానే వాడాడు  మిగతా రెండు పాటలు పర్వాలేదు  బ్యాగ్రౌండ్ స్కోర్ ప్రథమార్ధంతో పోలిస్తే ద్వితీయార్ధంలో ఎఫెక్టివ్గా ఉన్నట్లు అనిపిస్తుంది  జయనన్ విన్సెంట్ ఛాయాగ్రహణం ఆకట్టుకుంటుంది  ఐతే ఆర్ట్ వర్క్ మాత్రం స్టాండర్డ్స్కి తగ్గట్లు లేదు  హీరో ఇల్లు కూలిపోయిన దృశ్యాల్ని ఆర్ట్ డైరెక్టర్ సరిగా ఎస్టాబ్లిష్ చేయలేకపోయాడు  నిర్మాణ విలువలు ఓకే  సాయిమాధవ్ బుర్రా మాతృకలోని మాటల్ని వాడుకునే తన ప్రతిభ కూడా చూపించాడు  పవన్ వ్యక్తిత్వాన్ని అతడి అభిమానుల ఆకాంక్షల్ని కూడా దృష్టిలో పెట్టుకుని పవన్ పాత్రకు చక్కటి మాటలు రాశాడు  వెంకీకి రాసిన సంభాషణలు కూడా బాగున్నాయి  మోసం చేయడం తప్పే కానీ మోసాన్ని నమ్మడం ఇంకా పెద్ద తప్పు ఈ మనుషులు రాయిని కూడా దేవుణ్ని చేసేస్తారు ఆ దేవుడు ఈ మనుషుల్ని మనుషులుగా చేస్తే బాగుణ్ను ఇలాంటి మంచి మాటలు సినిమాలో చాలానే ఉన్నాయి   చివరిగా          సమాజంలోని ప్రతి మనిషీ కనెక్టయ్యే ఓ సమస్యను వినోదాత్మకంగా చెప్పే ప్రయత్నమే గోపాల గోపాల  సందేశంతో పాటు వినోదమూ ఉన్న ఈ చిత్రం కొన్ని చోట్ల నెమ్మదిగా ఇంకొన్ని చోట్ల సాగుతున్నట్లు అనిపించినా ఓవరాల్గా మంచి ప్రయత్నమే అనిపించుకుంటుంది  ఓ మై గాడ్ చూసిన వాళ్లకు మామూలుగా అనిపించినా నేరుగా చూస్తే బాగానే ఆకట్టుకునే అవకాశాలున్నాయి   
__________________________
        రఘువరన్ ధనుష్ బీటెక్ పూర్తి చేసిన నాలుగేళ్లయినా ఉద్యోగం లేక ఇబ్బంది పడే కుర్రాడు  ఎంసీఏ చేసిన అతడి తమ్ముడికి ఉద్యోగం వస్తుంది కానీ రఘువరన్ మాత్రం ఖాళీగా ఉంటూ తండ్రితో తిట్లు తింటుంటాడు  అతడికి పక్కింటి షాలిని అమలా పాల్తో పరిచయం మొదలై అది ప్రేమగా మారుతుంది  ఓ సందర్భంలో రఘువరన్ నిర్లక్ష్యం వల్ల తల్లి శరణ్య ప్రాణాలు పోవడంతో అతడి ఆలోచన విధానమే మారిపోతుంది  అక్కడి నుంచి రఘువరన్ జీవితంలో స్థిరపడ్డానికి ఏం చేశాడు తన ఎదుగుదలకు అడ్డుపడిన కార్పొరేట్ యజమాని అరుణ్ అమితాష్ను ఎలా ఎదుర్కొన్నాడు షాలినితో అతడి ప్రేమకథ ఎంతవరకు వెళ్లింది అన్నది మిగతా కథ    కథనం         హీరో ఇంటికి రౌడీలు వస్తారు  రాగానే హీరోను కొట్టడం మొదలుపెడతారు  కాసేపు సైలెంటుగా దెబ్బలు తింటాడు హీరో  మధ్యలో అతడి తల్లి వచ్చి రౌడీల్ని తిడుతూ అయ్యో ఇంట్లో నాన్న కూడా లేదే అంటుంది  అప్పుడు హీరో ఏంటీ ఇంట్లో నాన్న లేడా అని కొంచెం గ్యాప్ ఇచ్చి రౌడీల్ని ఆటాడేసుకుంటాడు  తల్లి కూడా కొట్టు కొట్టు అంటూ అతడికి ఆయుధాలిస్తుంటుంది  ఓ ఫైట్ సీన్ ఇంత ఎంటర్టైనింగ్ తీయవచ్చా అనిపిస్తుంది ఈ సన్నివేశం చూస్తే   ఇలా కలిసి విలన్లను చితకబాదే తల్లీ కొడుకులు ఓ సందర్భంలో గొడవపడతారు  హీరో తల్లి మీద అలుగుతాడు  తాను హీరోయిన్ తో ముచ్చట్లాడుతుండగా తల్లి అదే పనిగా ఫోన్ చేస్తుంటే కట్ చేస్తుంటాడు  ఆ తర్వాత ఇంటికొచ్చి చూస్తే తల్లి చనిపోయి ఉంటుంది  ఈ సన్నివేశం చూస్తే సెంటిమెంట్ అంటే పడని యూత్ కూడా కన్నీళ్లు పెట్టేస్తారు   పని లేని హీరో 80ల నాటి డొక్కు లూనా స్కూటర్లో తిరుగుతుంటాడు  లక్ష రూపాయల జీతం తీసుకునే హీరోయిన్  కార్లో వెళ్తుంటుంది  అయినా ఆమె అతడికి పడిపోతుంది  ఈ ప్రేమకథ చాలా కన్విన్సింగానూ అనిపిస్తుంది  లవ్ స్టోరీ ఇలా కూడా నడిపించవచ్చా అనిపిస్తుంది   రఘువరన్ బీటెక్ సినిమాలోని హైలైట్లలో కొన్ని ఇవి  ఇప్పటిదాకా తెలుగులోకి వచ్చిన ధనుష్ సినిమాలు చాలావరకు ప్రయోగాలే  అవి తమిళంలో కూడా పెద్దగా ఆడలేదు  కానీ రఘువరన్ బీటెక్ మాత్రం ఫక్తు కమర్షియల్ సినిమా  తమిళంలోనూ సూపర్ హిట్టయింది  ఒక మామూలు కథనే ఆసక్తికరంగా కొత్తగా ఎలా చెప్పవచ్చో రఘువరన్ బీటెక్ చూస్తే తెలుస్తుంది   బీటెక్ పూర్తయి నాలుగేళ్లయినా ఉద్యోగం రాని నిరుద్యోగి కథ కాబట్టి ఆటోమేటిగ్గా యూత్ మొత్తానికి కనెక్టయిపోతుందీ సినిమా  సినిమాలోని పాత్రలు సన్నివేశాలు కూడా యూత్ కు మరింతగా కనెక్టవుతాయి  రఘువరన్ లాంటి వ్యక్తులు మనచుట్టూనే ఉంటారు  ఆ క్యారెక్టరే సినిమాకు ప్రధాన ఆకర్షణ  ప్రథమార్ధంలో హీరో నేపథ్యానికి సంబంధించిన సన్నివేశాలు ప్రతి ఇంట్లోనూ జరిగేవే  వాటిని అత్యంత ఆసక్తికరంగా మలిచాడు దర్శకుడు వేల్ రాజ్    హీరోను పనిలేని నిరుద్యోగిగా చూపిస్తూనే ప్రతి సన్నివేశంలోనూ అతడి స్ట్రెంత్ చూపిస్తూ సాగిపోయాడు దర్శకుడు  హీరో హీరోయిన్ల లవ్ స్టోరీ చాలా సింపుల్ గా ఉంటూనే బ్యూటిఫుల్ అనిపిస్తుంది  ప్రతి సన్నివేశం తర్వాత తర్వాతి సన్నివేశం ఎలా ఉండబోతోందన్న ఆసక్తి రేపేలా సాగుతుంది స్క్రీన్ ప్లే  ఇంటర్వెల్ ట్విస్టు గుండెల్ని మెలిపెడుతుంది  హీరో తల్లి చనిపోయినపుడు ఆ తర్వాతి సన్నివేశాల్లో సెంటిమెంట్ గొప్పగా పండింది  ధనుష్ సముద్రఖనిల నటన కూడా ఆ సన్నివేశాల్ని మరింతగా ఎలివేట్ చేసింది  ఈ సన్నివేశాల వరకు సినిమా అప్ లోనే సాగుతుంది  ఆ తర్వాత కొంచెం డౌన్ అవుతుంది    ద్వితీయార్ధంలో హీరో విలన్ వార్ మొదలయ్యాక సినిమా మామూలుగా అనిపిస్తుంది  ఇక్కడి నుంచి అంతా ప్రెడిక్టబుల్ గా సాగుతుంది  ఐతే అందులో కొన్ని సన్నివేశాలు మంచి ఎంటర్టైన్మెంట్ ఇస్తాయి  చివర్లో విలన్ని హీరో  అతడి ఆఫీసులోనే కొట్టే సన్నివేశం హైలైట్  క్లైమాక్స్ ఫైట్ కూడా మాస్ ని అలరిస్తుంది  ఐతే ధనుష్ తెలుగు ప్రేక్షకులకు అంత సుపరిచితుడు కాదు కాబట్టి ఫైట్లలో బిల్డప్ ఎక్కువైన ఫీలింగ్ కలగొచ్చు  ఈ సన్నివేశాల్లో ధనుష్ ని చూస్తుంటే రజినీకాంత్ కూడా గుర్తుకొస్తాడు   నటీనటులు           ధనుష్ ఎంత మంచి నటుడో చెప్పడానికి రఘువరన్ బీటెక్ చక్కటి ఉదాహరణ  సినిమా అంతటా రఘువరన్ క్యారెక్టరే కనిపించింది తప్పితే ధనుష్ కనిపించలేదు  పని లేని బీటెక్ గ్రాడ్యుయేట్ క్యారెక్టర్లో జీవించేశాడు ధనుష్  ఒక సాదాసీదా క్యారెక్టర్ని అద్భుతమైన నటనతో ఏ స్థాయికి తీసుకెళ్లవచ్చో ధనుష్ రుజువు చేశాడు  పాత్రకు తగ్గ బాడీ లాంగ్వేజ్ తో చక్కటి హావభావాలతో రఘువరన్ పాత్రను అద్భుతంగా పోషించాడతను  ప్రథమార్ధంలో అల్లరి చిల్లరి వేషాలతో ఎంతగా ఎంటర్టైన్ చేశాడో తల్లి చనిపోయిన సన్నివేశంలో ఆ తర్వాత అంతగా ఏడిపించాడు  విలన్ని ఎదుర్కొనే సన్నివేశాల్లో హీరోయిజాన్ని పతాక స్థాయికి తీసుకెళ్లాడు  మిగతా నటీనటులు కూడా తమ పాత్రలకు పూర్తి న్యాయం చేశారు  అమలా పాల్ అందంతో అభినయంతో ఆకట్టుకుంది  శరణ్య చేసిన తల్లి పాత్ర బలమైన ముద్ర వేస్తుంది  సముద్రఖని కూడా తండ్రి పాత్రలో ఒదిగిపోయాడు  వివేక్ నవ్వించాడు  విలన్ అరుణ్ కూడా ఓకే    సాంకేతిక వర్గం          అనిరుధ్ సంగీతం సినిమాకు ప్రధాన ఆకర్షణ  అమ్మ పాట సినిమాకు హైలైట్ అని చెప్పొచ్చు  మిగతా పాటలు మామూలుగానే అనిపిస్తాయి  బ్యాగ్రౌండ్ స్కోర్ విషయంలో మాత్రం అనిరుధ్ అదరగొట్టేశాడు  ప్రథమార్ధంలో హీరో క్యారెక్టర్ని ఎస్టాబ్లిష్ చేసే సన్నివేశాల్లో నేపథ్య సంగీతం అదరగొట్టేశాడు  హీరోయిజం ఎలివేటయ్యే సన్నివేశాల్లోనూ అనిరుధ్ ఆర్ఆర్ ప్రేక్షకుల్ని ఉత్తేజితుల్ని చేస్తుంది  దర్శకుడు వేల్ రాజ్ స్వతహాగా ఛాయాగ్రాహకుడు  దర్శకుడిగా అతడికిదే తొలి సినిమా అంటే ఆశ్చర్యపోవాల్సిందే  తాను క్రెడిట్ వేసుకున్న ప్రతి విభాగంలోనూ అతను ప్రతిభ చూపించాడు  యూత్ కి బాగా కనెక్టయ్యే కథను ఎంచుకున్న అతను ఆసక్తికర స్క్రీన్ ప్లే రాసుకున్నాడు   స్క్రీన్ ప్లే సెకండాఫ్ లో కొంచెం నెమ్మదించిన భావన కలుగుతుంది తప్పితే ఓవరాల్ గా ఆకట్టుకుంటుంది  వేల్ రాజ్ ఛాయాగ్రహణం కూడా ఆకట్టుకుంటుంది  సినిమా అంతటా మాటలు సహజంగా ఉండేవే కాబట్టి మాతృకలోని డైలాగుల్నే తెలుగులోకి అనువదించినట్లున్నారు తప్పితే కొత్తగా చేయడానికి పెద్దగా ఆస్కారం లేదు  తక్కువ బడ్జెట్లో తెరకెక్కినప్పటికీ నిర్మాణ విలువలకు ఢోకా లేదు   చివరిగా          అనువాదం అని చిన్నచూపు చూడకుండా కొత్త ఏడాదిలో ఓ మంచి సినిమా చూడాలనుకుంటే రఘువరన్ బీటెక్ మంచి ఛాయిస్     
__________________________
        అందమైన ప్రేమకథలకు వినోదాన్ని జోడించి ప్రేక్షకుల్ని మెప్పించడంలో తొలిప్రేమ కరుణాకరన్ది ప్రత్యేకమైన శైలి  ఐతే కెరీర్ మొదట్లో అతడి సినిమాల్లో ఉన్నంత తాజాదనం వినోదం ఈ మధ్య కనిపించట్లేదు  చిన్నదాన నీకోసం కూడా అదే కోవలో చేర్చదగ్గ సినిమానే కానీ ఇటీవలి అతడి ట్రాక్ రికార్డు పోలిస్తే కొంచెం బెటరే  ప్రేమకథను పండించడంలో విఫలమైనప్పటికీ కొంచెంలో కొంచెం వినోదం అందించాడు  ఐతే అది ప్రథమార్ధం వరకే    కథనం         విడిపోయిన కుటుంబాల్ని కలపడమనే కాన్సెప్టు తెలుగు తెరపై అరిగిపోయిన సమయంలో అదే కాన్సెప్ట్కి ప్రేమకథ రంగు పూసి మ్యాజిక్ చేయాలనుకున్నాడు కరుణాకరన్  అదే అతడు చేసిన పెద్ద తప్పు  ప్రేమకథ పండకపోయినా హీరో హీరోయిన్ల మధ్య గిల్లి కజ్జాలతో సరదా సన్నివేశాలతో ప్రథమార్ధం వరకు వేగంగా సాగిపోయిన చిన్నదాన నీకోసం ద్వితీయార్ధమంతా బోర్ కొట్టిస్తుంది  తన శైలికి నప్పని సీరియస్ డ్రామాలోకి అడుగుపెట్టగానే కరుణాకరన్ పట్టు కోల్పోయాడు  ఆ తర్వాత మళ్లీ వినోదం అద్దే ప్రయత్నం చేసినా పండలేదు  చివర్లో ఎమోషన్స్ పండించడానికి చేసిన ప్రయత్నమూ ఫలించలేదు   ఫస్టాఫ్లో ఎంటర్టైన్మెంట్ మినహాయిస్తే చిన్నదాన నీకోసంలో చెప్పుకోవడానికి ఏమీ లేదు  ప్రేమకథ ఫ్యామిలీ డ్రామా రెండూ వర్కవుట్ కాలేదు  కరుణాకరన్ స్టయిల్లో హీరోయిన్ ముఖానికి చున్నీ అడ్డుపెట్టుకుని తెరలు తెరలుగా తన రూపాన్ని చూపిస్తుండగా హీరో అలా చూసి ఇలా పడిపోవడం పరమ రొటీన్గా అనిపిస్తుంది  హీరో హీరోయిన్ను ప్రేమించడానికి సరైన కారణం కనిపించదు  అసలు ఆమెను ప్రేమిస్తున్న ఫీలింగ్ కూడా ప్రేక్షకుడికి కలగదు   ఇక హీరోయిన్ యాంగిల్ లవ్ అయితే మరీ సిల్లీగా ఉంటుంది  హీరో అంటే అలర్జీ అని చెప్పే హీరోయిన్ తన కోసం అతను బుల్లెట్ దెబ్బ తిన్నాడనగానే ఎక్కడలేని ప్రేమను ఒలకబోసేసి మొత్తం మారిపోవడం మరీ డ్రమటిక్గా ఉంటుంది  అందుకే చివర్లో హీరో హీరోయిన్కు దూరమైపోతున్నా బాధ కలగదు  మళ్లీ వాళ్లు కలుసుకున్నా సంతోషం ఉండదు  ఫీల్ లేని ప్రేమకథలతో ప్రేక్షకులు కనెక్ట్ కావడం కష్టం  అదే సమయంలో హీరోయిన్ ఫ్యామిలీని ఒక్కటి చేసే ఎపిసోడ్లోనూ ఎమోషన్ పండలేదు   ప్రేమకథలకు హీరోయిన్ చాలా కీలకం  ఆమెను చూసి హీరో కంటే ముందు ప్రేక్షకులు పడిపోవాలి  మిస్తిని చూస్తే జనాలకు ఆ ఫీలింగ్ ఏమీ కలగదు  ప్రేమకథ వర్కవుట్ కాకపోవడానికి ఇది మరో కారణం  ప్రథమార్ధంలో తాగుబోతు రమేష్ ఓమాదిరిగా నవ్విస్తే సెకండాఫ్లో ఆలీ ఫెయిలయ్యాడు  గుండెజారి గల్లంతయ్యిందే స్టయిల్లోనే నితిన్ మరోసారి గే కామెడీ ట్రై చేశాడు కానీ ఈసారి అది క్లిక్ కాలేదు  సినిమాకు హైలైట్ అనదగ్గ టైటిల్ సాంగ్ కూడా ఫస్టాఫ్లోనే వచ్చేయడంతో సెకండాఫ్ పూర్తిగా నిరాశపరిచింది  పవన్ కళ్యాణ్ను ఎప్పట్లాగే బాగా వాడేసుకున్నాడు నితిన్  ఓ సన్నివేశంలో పవన్ బొమ్మ గీస్తే ఓ పాటలో బద్రి సినిమా దృశ్యాల్ని కూడా వాడుకున్నాడు   నటీనటులు           నితిన్ గత మూడు సినిమాల్లోనూ పనీపాటా లేకుండా సరదాగా జీవితాన్ని గడిపేసే కుర్రాడిగానే నటించాడు  చిన్నదాన నీకోసంలోనూ అంతే   కాన్ఫిడెంట్గా నటించినప్పటికీ నితిన్ను మరోసారి అదే పాత్రలో చూడటం మాత్రం కొంచెం బోర్ కొట్టిస్తుంది  డ్యాన్సులు ఫైట్లలో ఎప్పట్లాగే అదరగొట్టాడు నితిన్  ముఖ్యంగా ఇంట్రడక్షన్ సాంగ్లో స్టెప్స్ చాలా బాగున్నాయి  హీరోయిన్ మిస్తి గొప్ప అందగత్తే కాదు నటనా అంతంతమాత్రమే  ఆమెకు మేకప్ అతిగా వేశారు  నాజర్కు ఇదేమీ సవాలు విసిరే పాత్ర కాదు  నరేష్ సితార రోహిణి కూడా పెద్దగా చేసిందేమీ లేదు  తాగుబోతు రమేష్ తన బ్రాండ్ కామెడీతో పర్వాలేదనిపించాడు  ఆలీ మామూలే    సాంకేతిక వర్గం          నితిన్ హ్యాట్రిక్ కొట్టడంలో ముఖ్యపాత్ర పోషించిన అనూప్ ఈసారి పర్వాలేదనిపించాడు  ఆ మూడింటితో పోలిస్తే వీకే కానీ చిన్నదాన నీకోసం పాటలు బాగానే ఉన్నాయి  టైటిల్ సాంగ్ ఆల్బమ్లో బెస్ట్ అనిపించుకుంటుంది  ఈ పాట చిత్రీకరణ డ్యాన్స్ కంపోజింగ్ కూడా బాగుంది  బ్యాగ్రౌండ్ స్కోర్ కూడా ఓకే  ఆండ్రూ ఛాయాగ్రాహణం ఆకట్టుకుటుంటుంది  నితిన్ గత సినిమాలతో పోలిస్తే నిర్మాణ విలువలు తగ్గినట్లే అనిపిస్తుంది  ఫారిన్లో సాగే ద్వితీయార్ధంలో ఆ రిచ్నెస్ కనిపించలేదు  హర్షవర్ధన్ మాటల్లో కొన్ని చమక్కులు ఆకట్టుకుంటాయి  విషయం లేని సెకండాఫ్లో అతడు కూడా ఏమీ చేయలేకపోయాడు  తన హీరో లేదా హీరోయిన్కు ఓ టాస్క్ సెట్ చేసి  దాని చుట్టూ ప్రేమకథను అల్లడం కరుణాకరన్కు అలవాటైన బలహీనత  ఈసారి కూడా అతను రూటు మార్చలేకపోయాడు  స్క్రీన్ప్లే కూడా అంత ఆసక్తికరంగా రాసుకోలేకపోయాడు  ప్రథమార్ధంలో వినోదాన్ని పండించడం వరకు దర్శకుడిగా తన ముద్ర చూపించగలిగిన కరుణాకరన్ ఆ తర్వాత తేలిపోయాడు   చివరిగా          ఈ రొమాంటిక్ ఎంటర్టైనర్లో రొమాన్స్ లేదు కొంచెం ఎంటర్టైన్మెంట్ ఉంది  మరి ఈ చిన్నదాని కోసం థియేటర్లకు వెళ్లాలో వద్దో మీ ఇష్టం   
__________________________
        ముకుంద వరుణ్ తేజ్ చిన్న పట్టణంలో నాన్నకు సాయపడుతూ స్నేహితులకు అండగా నిలుస్తూ జీవితం సాగించే ఓ మామూలు కుర్రాడు  అతని ఫ్రెండు మున్సిపల్ ఛైర్మన్ రావు రమేష్ తమ్ముడి కూతుర్ని ప్రేమిస్తాడు  దీంతో అతడి మనుషులు తన స్నేహితుణ్ని కొట్టడానికి వస్తే ముకుంద అడ్డు పడతాడు  అక్కడి నుంచి ముకుందకు మున్సిపల్ ఛైర్మన్కు వైరం మొదలవుతుంది  అంతలో ఎన్నికలు కూడా వస్తాయి  మున్సిపల్ ఛైర్మన్కు వ్యతిరేకంగా ఓ పెద్దమనిషి ప్రకాష్ రాజ్ను పోటీకి దించుతాడు ముకుంద  ఈ ఎన్నికల్లో ఎవరు గెలిచారు ముకుందకు మున్సిపల్ ఛైర్మన్కు మధ్య వైరం ఎక్కడిదాకా వెళ్లింది ఛైర్మన్ కూతురికి ముకుందకు మధ్య ఏం జరిగింది అన్నది తెరమీదే తెలుసుకోవాలి   కథనం         తెలుగు సినిమాలందు శ్రీకాంత్ అడ్డాల సినిమాలు వేరని అతడి తొలి రెండు సినిమాలతో రుజువైంది  ముఖ్యంగా సీతమ్మ వాకిట్లో సిరిమల్లె చెట్టు సినిమాలో తెలుగు సినిమా గ్రామర్కు పూర్తి విరుద్ధంగా వెళ్లాడు శ్రీకాంత్  కథల కోసం అభూత కల్పనలు చేయకుండా మన చుట్టూ మనుషుల్ని వాళ్ల జీవితాల్ని వారి భావోద్వేగాల్ని తెరమీద చూపించే ప్రయత్నం చేస్తాడతను  ముకుందలోనూ అదే ప్రయత్నం చేశాడు           ముకుంద రొటీన్ కమర్షియల్ సినిమా కాదు  వరుణ్ పెద్ద బ్యాగ్రౌండ్ ఉన్న హీరో కాబట్టి ఇలా ఉండొచ్చు అని కమర్షియల్ లెక్కలు వేసుకొస్తే కుదరదు  తెర మీద హీరో కంటే కూడా డైరెక్టరే ఎక్కువ కనిపిస్తాడు  వరుణ్ తేజ్ బ్యాగ్రౌండ్ గురించి పట్టించుకోకుండా అతి సామాన్యమైన కథను తనదైన శైలిలో చెప్పడానికి ట్రై చేశాడు  ఐతే ఈ ప్రయత్నం విఫలమవలేదు  అలాగని పూర్తిగా విజయవంతమూ కాలేదు           కథలో ఏ విశేషం లేదు  పలుకుబడి ఉన్న విలన్తో ఓ సామాన్యుడు తలపడే కథలు తెలుగు తెరపై చాలా వచ్చాయి  దీన్ని తనదైన శైలి కథనంతో క్యారెక్టర్లతో మాటలతో నడిపించాలని చూశాడు దర్శకుడు  డ్రామాకు మలుపులకు చోట్వికుండా సహజత్వం మీద మరీ ఎక్కువ దృష్టిపెట్టడం వల్ల కథ బాగా పలుచబడిన ఫీలింగ్ కలుగుతుంది           హీరో ఫ్రెండు విలన్ ఫ్యామిలీకి చెందిన అమ్మాయితో తిరగడం విలన్ గ్యాంగ్ అతడిపై అటాక్ చేయడం హీరో ఎదుర్కోవడం విలన్కి అతడికి మధ్య మాటల యుద్ధం ఇవే సన్నివేశాలు సినిమా అంతటా రిపీటవుతుంటాయి  ఐతే వరుణ్కి రావు రమేష్కి మధ్య సన్నివేశాల్లో దర్శకుడు పదునైన ఆసక్తికరమైన మాటలు రాసి ఆ సన్నివేశాలకు వన్నె తెచ్చాడు  దర్శకుడు హీరో కంటే కూడా రావురమేష్ క్యారెక్టర్ మీద ఎక్కువ దృష్టిపెట్టాడు  ఆ క్యారెక్టర్కు రాసిన మాటలన్నీ ఆకట్టుకుంటాయి           రావు రమేష్తో పాటు మిగతా పాత్రల పరిచయం మంచి డైలాగులు రెండు మంచి పాటలు హీరో-విలన్ మధ్య కన్ఫ్రంటేషన్తో ప్రథమార్ధం వేగంగానే సాగిపోతుంది  ఐతే సెకండాఫ్కు వచ్చేసరికి సమస్య మొదలవుతుంది  కథంటూ ఏమీ లేకపోవడం వల్ల తన శ్రీకాంత్ తన ప్రతిభనంతా ఫస్టాఫ్లోనే చూపించేయడం వల్ల ద్వితీయార్థం నెమ్మదిగా సాగుతుంది  రిపీటెడ్ సీన్స్ విసిగిస్తాయి  ద్వితీయార్ధంలో ఎలక్షన్ ఎపిసోడ్ మినహాయిస్తే ఆసక్తికర ఘట్టాలేమీ లేవు  క్లైమాక్స్లోనూ ఏ విశేషం లేదు  సినిమాను మరీ మామూaలుగా ముగించేశాడు దర్శకుడు  రొటీన్గా భారీ ఫైట్ చివర్లో హీరోకు విలన్కు మధ్య వైరాన్ని పీక్స్కి తీసుకెళ్లి ఏదైనా ట్రై చేసి ఉంటే బావుండేదేమో అన్న ఫీలింగ్ కలుగుతుంది           కథ వీక్గా ఉన్నప్పటికీ సినిమా గ్రాఫ్ పడి లేస్తూ సాగినప్పటికీ శ్రీకాంత్ స్టోరీ టెల్లింగ్ స్టయిల్ అతడు రాసిన మాటలు సినిమాకు ఆకర్షణ  ప్రధాన పాత్రలు వేటికీ పేరు పెట్టకపోవడం హీరో హీరోయిన్లు ఒక్కసారీ మాట్లాడుకోకుండానే వారి మధ్య చూపులతోనే ప్రేమకథ నడిపించడం సహజత్వమున్న క్యారెక్టర్లు రాయడంలో శ్రీకాంత్ ముద్ర కనిపిస్తుంది  ఐతే ఐతే అదనపు ఆకర్షణల మీద డైలాగ్స్ మీద పెట్టిన శ్రద్ధ కథ మీద కూడా పెట్టి ఉంటే కథనం ఇంకా చిక్కగా ఉండి ఉంటే ముకుంద మెమొరబుల్ మూవీ అయ్యేది   నటీనటులు          పెద్ద బ్యాగ్రౌండ్ ఉన్న ఫ్యామిలీ నుంచి హీరో పరిచయమవుతున్నపుడు ఆ సినిమా ఎలా ఉంది అన్నదానికంటే హీరో ఎలా చేశాడు అన్న ప్రశ్న ముందు ఉదయిస్తుంది  రొటీన్ బాటలో వెళ్లకుండా తొలి ప్రయత్నంలో ఓ భిన్నమైన సబ్జెక్టు ఎంచుకున్నందుకు వరుణ్ను అభినందించాలి  అతడి లుక్స్ బాగున్నాయి  ్ణస్కీన్ ప్రెజెన్స్ కూడా బాగుంది  ఐతే నటన పరంగా మెరుగవ్వాలి  ఎక్కువ ఎక్స్ప్రెషన్స్ పలికించలేకపోయాడు  బాడీ లాంగ్వేజ్ కూడా మారాలి  డైలాగ్ డెలివరీ పర్వాలేదు  తన పర్సనాలిటీకి తగ్గట్లు ఫైట్స్లో ప్రతిభ చూపించిన వరుణ్ డ్యాన్స్లో వీక్గా కనిపించాడు  పూజా హెగ్డే మరోసారి తన క్యూట్నెస్తో కట్టిపడేసింది  ఐతే ఆమె పాత్ర మీద దర్శకుడు అంతగా దృష్టిపెట్టలేదు  రావు రమేష్ మరో గుర్తుండిపోయే పాత్ర చేశాడు  అతడి బాడీ లాంగ్వేజ్ డైలాగ్ డెలివరీ అదిరిపోయాయి  కొన్ని చోట్ల రావు రమేష్లోని సహజమైన అతి బయటపడ్డప్పటికీ అతను అదరగొట్టేశాడనే చెప్పాలి  ఐతే ఈ పాత్రకు సరైన ముగింపునివ్వకపోవడం దర్శకుడి వైఫల్యం  క్లైమాక్స్లో ఆ క్యారెక్టర్ తేలిపోయింది  ప్రకాష్ రాజ్ ఓ చిత్రమైన పాత్రలో కనిపించాడు  ఆ పాత్ర కూడా హాఫ్ బేక్డ్లా అనిపిస్తుంది  పరుచూరి వెంకటటేశ్వరరావు కనిపించేది రెండు మూడు సన్నివేశాల్లోనే అయినా ఆకట్టుకున్నారు  హీరో ఫ్రెండు క్యారెక్టర్ చేసిన కుర్రాడు బాగా చేశాడు  అతడి లవర్గా చేసినమ్మాయి బాగుంది   సాంకేతిక వర్గం         సాంకేతిక నిపుణులంతా శ్రీకాంత్ టేస్టుకు తగ్గ ఔట్పుట్ ఇచ్చారు  మిక్కీ జే మేయర్ గోపికమ్మా సహా అన్నీ మంచి పాటలే ఇచ్చాడు  ఐతే అతడి పాటల్ని శ్రీకాంత్ సరిగా ఉపయోగించుకోలేకపోయాడు  పాటలు మిస్ప్లేస్ అయ్యాయి  మూడు పాటలు సినిమాకు అడ్డంకిగా నిలిచాయి  హీరో హీరోయిన్లు కనీసం కలవనైనా కలవకుండా డ్రీమ్ సాంగ్స్ వేయించడం చిత్రం  బ్యాగ్రౌండ్ స్కోర్ ఓకే  మణికందన్ ఛాయాగ్రహణం సినిమా హైలైట్స్లో ఒకటి  హీరో పరిచయ సన్నివేశం మొదలు సినిమా అంతా అతడి కెమెరా పనితనం ఆకట్టుకుంటుంది  నిర్మాణ విలువలు బాగున్నాయి  శ్రీకాంత్ ఎక్కడా అనవసర హంగామా చేయలేదు  ఎడిటర్ సెకండాఫ్లో కొంచెం చేయి చేసుకోవాల్సింది  శ్రీకాంత్ రాసిన మాటల్లో ఆణిముత్యాలు చాలానే ఏరుకోవచ్చు  ఎవడి మనసు వాడికి కోర్టు ఎవడి మాట వాడికి తీర్పు లాంటి మంచి మాటలు చాలానే ఉన్నాయి సినిమాలో   చివరిగా          ముకుంద గుర్తుండిపోయే సినిమా కాదు  అలాగని తీసిపారేయదగ్గ సినిమానూ కాదు  ప్లస్లు మైనస్లు సమానంగా ఉన్న ఈ సినిమా ఒక్కసారికి ఓకే      
__________________________
  దీపిక ఈషా ఓ కోటీశ్వరుడి కూతురు  ఆమె అనంత్ అడివి శేష్ అనే కుర్రాడిని ప్రేమిస్తుంది  ఐతే ఆమె తండ్రి మాత్రం తనకు శ్రీ చిలిపి వెన్నెల కిషోర్ అనే డబ్బున్న వాడితో పెళ్లి చేయాలనుకుంటాడు  మరోవైపు దీపిక అన్నయ్య విజయ్ అవసరాల శ్రీనివాస్ మాయ అదితి అనే అమ్మాయిని ప్రేమిస్తాడు  ఇది కూడా అతడి తండ్రికి నచ్చదు  మరి దీపిక విజయ్ తమ తండ్రిని మాయ చేసి తాము ప్రేమించిన వాళ్లను పెళ్లి చేసుకోవడానికి ఏం చేశారు ఈ క్రమం ఎలాంటి పరిణామాలు చోటు చేసుకున్నాయి అన్నది మిగతా కథ   కథనం - విశ్లేషణ   టీవీల్లో కామెడీ షోలు హోరెత్తించేస్తున్న ఈ రోజుల్లో సినిమాల్లో మామూలు కామెడీతో నెట్టుకురావడం అంటే కష్టమే  ఇలాంటి సమయంలో ఇంద్రగంటి మోహనకృష్ణ క్లీన్ కామెడీ అంటూ ‘అష్టాచెమ్మా’తో వచ్చాడు  ఐతే ఇంద్రగంటి అన్నట్లుగా ‘అమీతుమీ’ ‘అష్టాచెమ్మా’ స్థాయిలో అయితే వినోదాన్ని పంచలేకపోయింది  ఇందులో ‘సినిమా’ స్థాయి వినోదం లేదు  వెండి తెర మీద ‘వెబ్ సిరీస్’ చూస్తున్నట్లుగా అనిపిస్తుంది ‘అమీతుమీ’ చూస్తుంటే  మల్టీప్లెక్స్ ఆడియన్స్ మెచ్చే సిచువేషనల్ కామెడీతో సోసోగా బండి లాగించేశాడు ఇంద్రగంటి   వెన్నెల కిషోర్ పాత్ర అతడి హావభావాలు కామెడీ టైమింగ్ వల్ల అతడితో ముడిపడ్డ సన్నివేశాలు ఎంటర్టైన్ చేసినప్పటికీ ఓవరాల్ గా ‘అమీతుమీ’ హిలేరియస్ అనిపించేట్లయితే లేదు  అంచనాలేమీ పెట్టుకోకుండా చూస్తే ‘అమీతుమీ’ రెండు గంటల పాటు ఓ మోస్తరుగా టైంపాస్ చేయిస్తుంది కానీ ప్రత్యేకమైన ముద్ర అయితే వేయదు  చాలా మామూలు పాత్రలకు కూడా తన కామెడీ టైమింగ్ తో ప్రత్యేకత తీసుకురాగల నటుడు వెన్నెల కిషోర్  అతడికి మంచి కామెడీ రోల్ ఇచ్చాడు ఇంద్రగంటి  తన పాత్రకు న్యాయం చేస్తూ కిషోర్ బాగానే ఎంటర్టైన్ చేశాడు  ఐతే వెన్నెల కిషోర్ ను తీసేసి చూస్తే ‘అమీతుమీ’ చాలా సాదాసీదాగా అనిపిస్తుంది  తెరమీద వెన్నెల కిషోర్  కనిపించినంతసేపూ ‘అమీతుమీ’ ఓ మోస్తరుగా ఎంగేజ్ చేస్తుంది కానీ అంతకుమించి సినిమాలో చెప్పుకోదగ్గ విశేషాలేమీ లేవు    కొంచెం నెమ్మదిగా సాదాసీదాగా మొదలయ్యే ‘అమీతుమీ’కి వేగం తీసుకొచ్చేది ప్రేక్షకుల్ని ఎంగేజ్ చేస్తూ వాళ్లను నవ్వించే బాధ్యత తీసుకునేది కిషోరే  ఇంద్రగంటి అతడి పాత్రకు రాసిన డైలాగులు కూడా బాగానే పేలడంతో కిషోర్ పాత్ర ప్రవేశించిన దగ్గర్నుంచి ‘అమీ తుమీ’ జోరందుకుంటుంది  కథగా చెప్పుకోవడానికి ‘అమీతుమీ’లో ఏం లేదు  తమ పెళ్లిళ్లకు అడ్డం పడుతున్న తండ్రిని మస్కా కొట్టి తాము కోరుకున్న వాళ్లను పెళ్లాడేందుకు ప్రయత్నించే కూతురు-కొడుకు కథ ఇది  ఈ మస్కా కొట్టే క్రమంలో పేర్లు ఐడెంటిటీలు మారిపోతాయి  ఆ వ్యవహారం కొంచెం సిల్లీగా ఇల్లాజికల్ గా సాగినప్పటికీ కొంచెం పెద్దమనసు చేసుకుని సర్దుకుపోవాలి  వెన్నెల కిషోర్ పోషించిన ‘శ్రీ చిలిపి’ పాత్ర సినిమాలోని లోపాల్ని ప్రేక్షకులు కొంత మేర మన్నించేలా చేస్తుంది  ఆ పాత్రతో కనెక్టయితే సినిమా ఓకే అనిపిస్తుంది   ఇంద్రగంటి ‘అష్టాచెమ్మా’ తర్వాత మరోసారి రచయితగా తన పని తనం చూపిస్తూ కొన్ని చోట్ల సిచువేషనల్ కామెడీని బాగానే పండించాడు ‘అమీతుమీ’లో  ‘‘అమ్మ స్వర్గానికెళ్లి ఉంటుందా డౌటే’’ అని చెల్లెలంటే ‘‘నాన్నతో ఉన్నది నరకంలోనే కాబట్టి కచ్చితంగా స్వర్గానికే వెళ్లుంటుందే’’ అంటాడు అన్నయ్య  ఇలాంటి ఫన్నీ డైలాగ్స్ కొన్ని బాగానే పేలాయి  రచయితగా దర్శకుడిగా ఇంద్రగంటి వీక్ అయిన చోట నటీనటులు అందుకుని కవర్ చేశారు  రెండు గంటల్లోపు నిడివి ఉన్న ‘అమీతుమీ’లో ఆరంభంలో మధ్యలో అక్కడక్కడా బోర్ కొడుతుంది  ఐతే చాలా వరకు రెండు మూడు లొకేషన్లలోనే కథ సాగిపోవడం నిడివి తక్కువ కావడం వల్ల ‘అమీతుమీ’ ఒక సినిమాలా కాకుండా వెబ్ సిరీస్ చూసిన ఫీలింగ్ కలిగిస్తుంది  ఇక ఇంద్రగంటి మార్కు క్లాస్ కామెడీ ఇందులోని డైలాగులు మాస్ ప్రేక్షకులకు ఏమేరకు కనెక్టవుతాయన్నది సందేహం  ఇందులో కమర్షియల్ ఎలిమెంట్లు తక్కువ   నటీనటులు   ముందే అన్నట్లు ఈ సినిమాకు రియల్ హీరో వెన్నెల కిషోరే  శ్రీ చిలిపి అనే అతడి పేరు ఎంత ఫన్నీగా ఉంటుందో అతడి పాత్ర కూడా అంతే సరదాగా ఉంటుంది  ప్రేక్షకుల్ని ఆద్యంతం నవ్విస్తూ మొత్తం సినిమాను తన భుజాల మీద నడిపించాడు కిషోర్  అవసరాల శ్రీనివాస్ సినిమాలో చాలా తక్కువ సమయం కనిపిస్తాడు  కానీ కనిపించినపుడల్లా తన ప్రత్యేకత చాటుకుంటాడు  కిషోర్ కాంబినేషన్లో అతడి సీన్లు బాగా పండాయి  అడివి శేష్ పాత్రకు తగ్గట్లు నటించాడు  తనికెళ్ల భరణికి మరోసారి ఇంద్రగంటి మంచి పాత్ర ఇచ్చాడు  ఆయన కూడా మెప్పించారు  హీరోయిన్ ఈషా సహజంగా నటించింది  అదితికి పెద్దగా స్కోప్ లేదు  జస్ట్ ఓకే అనిపిస్తుంది  హీరోయిన్ల కంటే కూడా పనిమనిషి పాత్రలో మంజుల ఎక్కువ స్కోర్ చేసింది  కొన్ని చోట్ల ఓవరాక్షన్ చేసినట్లు అనిపించినా ఆమె తన పాత్రకు న్యాయం చేసింది  వెన్నెల కిషోర్ అసిస్టెంట్ పాత్రలో కనిపించిన నటుడు కూడా బాగా చేశాడు   సాంకేతికవర్గం   దర్శకుల టేస్టుకు తగ్గట్లు పని చేసే మణిశర్మ ‘అమీతుమీ’లో ఇంద్రగంటి అభిరుచికి తగ్గ మ్యూజిక్ ఇచ్చాడు  ఇందులో పాటలకు పెద్దగా ప్రాధాన్యం లేదు కానీ సందర్భానుసారం వచ్చే రెండు పాటలూ ఓకే అనిపిస్తాయి  వాటి చిత్రీకరణ కూడా బాగుంది  నేపథ్య సంగీతం కొంచెం భిన్నంగా అనిపిస్తుంది  మణి  పి జి విందా ఛాయాగ్రహణం ఓకే  బడ్జెట్ పరిమితుల నేపథ్యంలో కథ చాలా వరకు రెండు మూడు లొకేషన్లలోనే సాగినప్పటికీ మొనాటనీ రాకుండా కెమెరాతో కవర్ చేశాడు  నిర్మాణ విలువలు చాలా మామూలుగా అనిపిస్తాయి  చాలా తక్కువ ఖర్చుతో సినిమాను లాగించేసిన సంగతి స్పష్టంగా తెలుస్తుంది  ఇంద్రగంటి ఉద్దేశపూర్వకంగానే ఇలా తక్కువ ఖర్చుతో ఓ ప్రయోగాత్మక సినిమా తీయాలనే ప్రయత్నంలో ‘అమీతుమీ’ చేశాడేమో అనిపిస్తుంది  ఇంద్రగంటి కథాకథనాలు చాలా మామూలుగా అనిపిస్తాయి  డైలాగుల విషయంలో మాత్రం ఆయన ముద్ర కనిపిస్తుంది   చివరగా అమీతుమీ వెన్నెల కిషోర్ నవ్వించాడు కానీ!!  
__________________________
  శివ నాగచైతన్య ఒక బిలియనీర్ కొడుకు  అతను తన అన్నయ్య పెళ్లి కోసమని ఓ పల్లెటూరికి వెళ్లి అక్కడ భ్రమరాంభ రకుల్ ప్రీత్ను తొలి చూపులోనే ప్రేమిస్తాడు  ఆ వేడుక జరిగినన్ని రోజులూ తన వెంటే తిరుగుతాడు  తిరిగి సిటీకి వచ్చే సమయానికి భ్రమరాంభ కూడా తన చదువు కోసం సిటీకే వస్తుంది  ఈ క్రమంలో ఇద్దరి మధ్య స్నేహం పెరుగుతుంది  ఐతే తండ్రి కోరిక ప్రకారం ఆయన చూపించిన అబ్బాయినే పెళ్లి చేసుకోవాలనే ఆలోచనతో ఉన్న భ్రమరాంభ శివను ఓ స్నేహితుడిలాగే చూస్తుంది  మరోవైపు శివ భ్రమరాంభ కుటుంబాల మధ్య విభేదాలున్న సంగతి కూడా తర్వాత బయటపడుతుంది  మరి ఈ పరిస్థితుల్లో శివ భ్రమరాంభ మనసు ఎలా గెలిచాడు ఇరు కుటుంబాల్ని ఒప్పించి ఆమెను తన సొంతం ఎలా చేసుకున్నాడు అన్నది మిగతా కథ   కథనం - విశ్లేషణ   హీరోయిన్ పరిణతి లేని అమ్మాయి  అన్నీ తనకు నచ్చినట్లే జరగాలనుకుంటుంది  తనే కరెక్ట్ అనుకుంటుంది  ఎప్పుడూ తన యాంగిల్లోనే ఆలోచిస్తుంది  అవతలి వాళ్ల ఫీలింగ్స్ పట్టవు  అలాంటి అమ్మాయిని ప్రేమించిన హీరో తన కోసం ఏదైనా చేయడానికి సిద్ధంగా ఉంటాడు  ఎప్పుడూ తన గురించే ఆలోచిస్తూ తనకు ఇబ్బంది లేకుండా చూసుకుంటూ తన కోసమే బతుకుతుంటాడు  అయినా హీరోయిన్ అతడి మనసు అర్థం చేసుకోకుండా హర్ట్ చేస్తుంది  ఆ సందర్భంలో అబ్బాయి ఫీలింగ్స్ ఎలా ఉంటాయి అతను ఎలా రియాక్టవుతాడో చూపించే సీన్ ఒకటి ‘రారండోయ్’లో ఉంది  థియేటర్లో ఉన్న ఏ ప్రేక్షకుడైనా ఈ సన్నివేశానికి కనెక్టవ్వాల్సిందే  ఈ సీన్ నేపథ్యం దాన్ని తీర్చిదిద్దిన తీరు అందులోని డైలాగ్స్ చైతూ నటన అన్నీ కూడా పర్ఫెక్ట్ అనిపిస్తాయి  ఎంత బాగా రాశారు ఎంత బాగా తీశారు ఎంత బాగా చేశారు అనిపిస్తుంది ఈ సీన్ చూస్తే   ఈ సీన్ స్థాయిలోనే సినిమా అంతా ఉండి ఉంటే ‘రారండోయ్’ నిజంగానే ఒక వేడుక అయ్యేది  నాగ్ అన్నట్లు సినిమా స్థాయే వేరుగా ఉండేది  కానీ సినిమా అంతటా ఈ స్టాండర్డ్స్ మెయింటైన్ చేయలేకపోయాడు దర్శకుడు కళ్యాణ్ కృష్ణ  నిర్మాతగా నాగార్జునకు ఉన్న క్రెడిబిలిటీ పైగా ‘రారండోయ్’ గురించి ఆయన చెప్పిన మాటలు విని దీనిపై మరీ ఎక్కువ అంచనాలు పెట్టుకుంటే కష్టం  ఐతే మామూలుగా చూస్తే ఓకే అనిపిస్తుంది ‘రారండోయ్’  పైన చెప్పుకున్న సన్నివేశం తరహాలోనే కొన్ని మెరుపులున్నప్పటికీ రొటీన్ కథాకథనాలు ఈ సినిమాకు మైనస్ అయ్యాయి   ‘రారండోయ్’లో కథ రొటీన్  ఎప్పట్నుంచో చూస్తున్నదే  కథనం కూడా మామూలుగానే సాగిపోతుంది  ఐతే ప్రేక్షకుల్ని ఎంగేజ్ చేసే కొన్ని మూమెంట్స్ వల్ల ‘రారండోయ్’ అలా అలా సాగిపోతుంది  సినిమా ఆరంభంలో పెళ్లి వేడుక నేపథ్యంలో పెట్టిన సెటప్ అదీ చూస్తే నిజంగా ఒక వేడుక లాంటి సినిమా చూడబోతున్నాం అనిపిస్తుంది  కానీ బోలెడంతమంది జనాలు కలర్ ఫుల్ అట్మాస్ఫియర్ ప్రస్తుతం టాలీవుడ్లో ఉన్న లీడింగ్ కమెడియన్లు ఈ సెటప్ అంతా చూసి ఒక పాజిటివ్ వైబ్రేషన్ కలుగుతుంది  కానీ ఈ ఎపిసోడ్ ను ఏదో అలా అలా నడిపించేశాడు కానీ కమెడియన్లను పూర్తి స్థాయిలో వాడుకుని మంచి వినోదం పండించే అవకాశాన్ని దర్శకుడు సద్వినియోగం చేసుకోలేకపోయాడు  ఈ పెళ్లి వేడుక తర్వాత వచ్చే ప్రేమకథ సోసోగా అనిపిస్తుంది  టిపికల్ గా సాగే హీరోయిన్ పాత్ర ఎంటర్టైన్ చేసినా ప్రేమ సన్నివేశాల్లో కొత్తదనం లేకపోవడం నిరాశ పరుస్తుంది   ప్రథమార్ధంతో పోలిస్తే ద్వితీయార్ధం మెరుగ్గా అనిపిస్తుంది  ‘రారండోయ్’కు బలమే ద్వితీయార్ధం  సినిమాకు హైలైట్ అనదగ్గ బ్రేకప్ సీన్ తో ‘రారండోయ్’ ఒక్కసారిగా అలా పైకి లేస్తుంది  మధ్య మధ్యలో వెన్నెల కిషోర్ తనదైన శైలిలో ఎంటర్టైన్ చేయడంతో ద్వితీయార్ధం ప్రేక్షకుల్ని బాగానే ఎంగేజ్ చేస్తుంది  ఐతే బలమైన క్లైమాక్స్ ఉండుంటే ‘రారండోయ్’ అంతిమంగా ప్రేక్షకులకు మంచి ఫీలింగ్ ఇచ్చేదే  ఐతే ‘నిన్నే పెళ్లాడతా’ తరహాలో కథ రాసుకున్న దర్శకుడు చివర్లో ఫ్యామిలీ ఎమోషన్లను సరిగా పండించలేకపోయాడు  రొటీన్ క్లైమాక్స్ తో నిరాశ పరిచాడు  అక్కడక్కడా కొన్ని మెరుపులున్నప్పటికీ కన్సిస్టెన్సీ లేకపోవడంతో ‘రారండోయ్’లో ఉన్న ప్రతికూలత  ఇంకా మెరుగ్గా తీర్చిదిద్దే అవకాశమున్నా సద్వినియోగం చేసుకోలేదన్న ఫీలింగ్ కలిగిస్తుందీ సినిమా  క్లీన్ ఫ్యామిలీ ఎంటర్టైనర్ గా తెరకెక్కడం వల్ల ఆ వర్గం ప్రేక్షకులకు ‘రారండోయ్’ బాగానే కనెక్టయ్యే అవకాశముంది   నటీనటులు   నాగచైతన్య కొన్ని సన్నివేశాల్లో మెచ్యూర్డ్ గా నటించాడు  ముఖ్యంగా హీరోయిన్ తో బ్రేకప్ సీన్లో చైతూ చాలా బాగా చేశాడు  ఒరిజినల్ ఎమోషన్ చూపించాడు చైతూ ఆ సీన్లో  ఐతే అల్లరి సన్నివేశాలకు అతను సూటవ్వలేదు  జగపతిబాబు కాంబినేషన్లో వచ్చే సన్నివేశాల్లో చైతూ మెప్పించాడు  ప్రేమికుడి సంఘర్షణను బాగానే చూపించాడు  రకుల్ ప్రీత్ కు ఈ పాత్ర చాలా ప్రత్యేకమైంది  ఆమె బాగా నటించింది కూడా  చాలా సన్నివేశాల్లో ఆమె చైతూను డామినేట్ చేసింది  ఆమె పాత్రకు సినిమాలో చాలా ప్రాధాన్యం ఉంది కానీ దాన్ని ఇంకాస్త మెరుగ్గా తీర్చిదిద్దాల్సింది  జగపతిబాబు పాత్ర నిరాశ పరుస్తుంది  ఈ తరహా రిచ్ డాడ్ క్యారెక్టర్లు ఆయనకు రొటీన్ అయిపోతున్నాయి  ఆయన పాత్రలో ఏ ప్రత్యేకతా లేదు  హీరోయిన్ తండ్రి పాత్రలో సంపత్ బాగా చేశాడు  అతడి పాత్ర బాగుంది  విలన్ క్యారెక్టర్ మాత్రం తేలిపోయింది  చాన్నాళ్ల తర్వాత తెలుగు తెరపై కనిపించిన కౌసల్య బాగానే చేసింది  వెన్నెల కిషోర్ నవ్వించాడు  మిగతా వాళ్లంతా మామూలే   సాంకేతిక వర్గం   దేవిశ్రీ ప్రసాద్ తన వంతుగా ‘రారండోయ్’కు బాగా సపోర్ట్ చేశాడు  అతడి పాటలన్నీ బాగున్నాయి  పాటల ప్లేస్మెంట్ కొంత ఇబ్బంది పెట్టినా అవి ప్రేక్షకుల్ని ఎంగేజ్ చేస్తాయి  నేపథ్య సంగీతం కూడా ఓకే  విశ్వేశ్వర్ ఛాయాగ్రహణం బాగుంది  సినిమాకు ఎంచుకున్న నేపథ్యం వల్ల ఛాయాగ్రహణం కూడా కలర్ ఫుల్ గా అనిపిస్తుంది  నిర్మాణ విలువలు అన్నపూర్ణ స్టూడియోస్ ప్రమాణాలకు తగ్గట్లే బాగున్నాయి  ఇక సీనియర్ రైటర్ సత్యానంద్ సహకారంతో కళ్యాణ్ కృష్ణ రాసుకున్న స్క్రిప్టు మామూలుగా అనిపిస్తుంది  ‘సోగ్గాడే’లో బంగార్రాజు పాత్రను బేస్ చేసుకుని ఎంటర్టైన్ చేసినట్లే ఇందులో భ్రమరాంభ పాత్రను ఆధారంగా పెట్టుకున్నాడతను  ఐతే ఆ పాత్రను మరింత బాగా తీర్చిదిద్దుకోవాల్సింది  కొన్ని ఎమోషనల్ సీన్లలో కొన్ని కామెడీ సన్నివేశాల్లో కళ్యాణ్ పనితనం కనిపిస్తుంది కానీ తొలి సినిమా స్థాయిలో మెప్పించలేకపోయాడతను  ‘సోగ్గాడే’లో కూడా కథాకథనాలు పాత తరహాలోనే సాగినా వాటిని మరిపించే హై డోస్ ఎంటర్టైన్మెంట్ ఇచ్చిన కళ్యాణ్ ఇక్కడ ఆ స్థాయిలో ఎంటర్టైన్ చేయలేకపోయాడు  జస్ట్ ఓకే అనిపించాడు   చివరగా అంత వేడుకగా లేదు కానీ పర్వాలేదు  
__________________________
  కేశవ నిఖిల్ లా కాలేజీ విద్యార్థి  అతికి గుండె కుడివైపున ఉంటుంది  ఆవేశ పడ్డా ఉద్వేగానికి గురైనా అతడి ప్రాణానికే ప్రమాదం  అలాంటి వాడు కొందరు పోలీసుల్ని లక్ష్యంగా చేసుకుని హత్యలు చేస్తూ వెళ్తాడు  ఏ క్లూ వదలకుండా రెండు హత్యలు చేసిన అతను మూడో హత్య చేశాక పోలీసులకు దొరికిపోతాడు  ఇంతకీ అతనీ హత్యలు ఎందుకు చేశాడు అతడి గతమేంటి పోలీసుల నుంచి అతను ఎలా బయటపడ్డాడు  మిగతా వాళ్లపై ఎలా ప్రతీకారం తీర్చుకున్నాడు అన్నది మిగతా కథ   కథనం - విశ్లేషణ   కథ ఎలా పాతదే అయినా సాదాసీదాగా అనిపించినా ఆ కథను చెప్పే తీరులో కొత్తదనం చూపించడం ద్వారా ప్రేక్షకుల మనసులు గెలుస్తుంటారు కొందరు దర్శకులు  సుధీర్ వర్మ ‘కేశవ’తో చేసింది కూడా అలాంటి ప్రయత్నమే  కథగా చూసుకుంటే ‘కేశవ’ ఏమంత ఎగ్జైట్మెంట్ ఇవ్వదు  చాలా మామూలుగా అనిపిస్తుంది  ఎన్నోసార్లు చూసిన రివెంజ్ డ్రామానే ఇది  తన కుటుంబాన్ని చంపినవాళ్ల మీద పగ తీర్చుకునే కుర్రాడి కథ ‘కేశవ’  ఇందులో పెద్ద మలుపులు కూడా ఏమీ లేవు  ఐతే ఈ సాదాసీదా కథకు సుధీర్ వర్మ స్టైలిష్ టేకింగ్ బలమైన సాంకేతిక సహకారం నిఖిల్ సిన్సియర్ యాక్టింగ్ తోడవడంతో ‘కేశవ’ చాలా వరకు ప్రేక్షకుల్ని ఎంగేజ్ చేస్తుంది    మామూలు సన్నివేశాల్ని కూడా టేకింగ్ తో ఎలా ఆసక్తకరంగా తీర్చిదిద్దవచ్చో చెప్పడానికి ‘కేశవ’లో చక్కటి ఉదాహరణలు కనిపిస్తాయి  హీరో హత్యలు చేసే సన్నివేశాల్ని మలిచిన తీరు సుధీర్ వర్మ అతడి టీం ప్రతిభకు అద్దం పడుతుంది  ఆ సన్నివేశాల్లో కెమెరా పనితనం వావ్ అనిపిస్తే నేపథ్య సంగీతం ఉత్కంఠ రేకెత్తిస్తుంది  ‘కేశవ’లో కథ హీరో పాత్ర పూర్తి సీరియస్ గా సాగినప్పటికీ ఇందులో వినోదానికి ఢోకా లేకపోవడం కూడా కథనం పెద్దగా బోర్ కొట్టించకుండా సాగిపోంది  ఓవైపు హీరోతో ముడిపడ్డ సన్నివేశాలు ఎంత సీరియస్ గా  ఇంటెన్స్ గా ఉంటాయో  మరోవైపు కాలేజీ బ్యాక్ డ్రాప్ వచ్చే సన్నివేశాలు అంత సరదాగా సాగిపోతాయి  హడావుడి లేకుండా సటిల్ గా సాగే వెన్నెల కిషోర్ కామెడీ ట్రాక్ ప్రేక్షకులకు మంచి వినోదం పంచుతుంది  ఇలాంటి సినిమాలో కామెడీ ఏంటి అనిపించకుండా కథకు అడ్డం పడకుండా సాగుతుంది ఈ ట్రాక్  గంట నిడివి ఉన్న ప్రథమార్ధంలో బోర్ కొట్టించే మూమెంట్స్ పెద్దగా ఏమీ లేవు   ఐతే విరామం వరకు ‘కేశవ’ను గ్రిప్పింగ్ గా నడిపించిన సుధీర్ వర్మ ద్వితీయార్ధంలో ఆ బిగిని కొనసాగించలేకపోయాడు  హీరో పోలీసుల నుంచి బయటపడే సన్నివేశాలు అంత కన్విన్సింగ్ గా అనిపించవు  ఇక్కడ సినిమాటిక్ లిబర్టీని ఎక్కువగా వాడేసుకున్నాడు సుధీర్  పోలీసులకు హత్యలు చేసిందెవరో పక్కాగా తెలిసినా మీడియాలో రగడ అవుతోందని నిందితుడిని వదిలేయడం అతను ఆ తర్వాత కూడా తనపాటికి తాను హత్యలు చేసుకుంటూ వెళ్లడం విలన్ల వైపు నుంచి హీరోకు కౌంటర్ అటాక్ లేకపోవడం అంత కన్విన్సింగ్ గా అనిపించదు  ఐతే మామూలుగా ముగిసేలా కనిపించే ‘కేశవ’ చివర్లో మళ్లీ తన ప్రత్యేకతను చాటుకుంటుంది  క్లైమాక్స్ ట్విస్టు హీరో తన పగకు తెరదించే పతాక సన్నివేశం ప్రేక్షకుల్ని ఆకట్టుకుంటాయి  ఇక్కడ దర్శకుడిగా మళ్లీ సుధీర్ డ్రైవర్ సీట్ తీసుకుంటాడు  తనదైన ముద్ర వేస్తాడు   హీరోకు కుడివైపు గుండె ఉండటం  అతను ఆవేశపడితే ఉద్వేగానికి గురైతే ప్రాణాలకే ముప్పు ఏర్పడటం అనే అంశం చుట్టూ నెలకొన్న హైప్ కు తగ్గట్లుగా ‘కేశవ’లో సన్నివేశాలేమీ లేవు  నిఖిల్ తన నటన ద్వారా ఈ విషయాన్ని కన్వే చేసే ప్రయత్నం చేశాడు కానీ దీని చుట్టూ సుధీర్ ఎలాంటి ఆసక్తికర సన్నివేశాలేమీ తీర్చిదిద్దుకోలేకపోయాడు  ప్రేక్షకుల్లో ఆసక్తి రేకెత్తించిన ఈ అంశాన్ని సుధీర్ సరిగ్గా వాడుకుని ఉంటే ‘కేశవ’ మరింత గ్రిప్పింగ్ గా తయారయ్యేదే  కాలేజీలో చదువుకునే హీరోకు అసలు డబ్బులెక్కడి నుంచి వస్తుంటాయి తన తల్లిదండ్రులు చనిపోవడానికి కారణమైన వాళ్ల గురించి చిన్న పిల్లాడైన హీరోకు ఎలా తెలిసింది రావు రమేష్ నిజ స్వరూపం గురించి హీరో ఎలా పసిగట్టాడు లాంటి ప్రశ్నలకు సినిమాలో సమాధానం లేదు  ఐతే స్క్రిప్టు కొంచెం వీకే అయినప్పటికీ సుధీర్ తన టేకింగ్ తో మాయ చేయడంతో ‘కేశవ’ చాలా వరకు ఎంగేజ్ చేస్తుంది  నిడివి రెండు గంటల్లోపే ఉండటం డీవియేషన్ లేకుండా సూటిగా కథను చెప్పడం సాంకేతిక హంగులు బాగా కుదరడం నిఖిల్ పెర్ఫామెన్స్ ‘కేశవ’ ప్లస్సయ్యాయి  మైనస్సులూ ఉన్నప్పటికీ ‘కేశవ’ను ఒక్కసారి చూసేందుకు ఢోకా లేదు   నటీనటులు   నిఖిల్ కెరీర్ బెస్ట్ పెర్ఫామెన్సెస్ లో ఇదొకటని నిస్సందేహంగా చెప్పొచ్చు  మామూలుగా హైపర్ యాక్టివ్ గా కనిపించే నిఖిల్ ఇలాంటి కామ్ క్యారెక్టర్ చేసి మెప్పించడం చిన్న విషయమేమీ కాదు  రకరకాల హావభావాలు ఇవ్వడం కంటే కూడా ఏ భావమూ పలకని పాత్రలో నటించడం కష్టం  పాత్ర స్వభావాన్ని అర్థం చసుకుని అందుకు తగ్గట్లుగా పరిణతితో నటించాడు నిఖిల్  అతను సినిమా అంతటా ఒకే రకమైన ఇంటెన్సిటీని కొనసాగించాడు  నిఖిల్ లుక్ కూడా పాత్రకు తగ్గట్లుగా బాగా కుదిరింది  హీరోయిన్ రీతూ వర్మ పాత్రకు పెద్దగా స్కోప్ లేకపోయినా ఉన్నంతలో బాగానే చేసింది  చాన్నాళ్ల తర్వాత తెలుగు తెరపై కనిపించిన ఇషా కొప్పికర్ ఓకే అనిపిస్తుంది  రావు రమేష్ కనిపించింది తక్కువ సన్నివేశాల్లోనే  ఐతే పతాక సన్నివేశంలో ఆయన తన ప్రత్యేకత చూపించారు  వెన్నెల కిషోర్ తనదైన కామెడీ టైమింగ్ తో హావభావాలతో గిలిగింతలు పెట్టేశాడు  ప్రియదర్శి సుదర్శన్ కూడా బాగా చేశారు  అజయ్ రవిప్రకాష్ బ్రహ్మాజీ రాజా రవీంద్ర జీవా వీళ్లంతా ఓకే   సాంకేతికవర్గం   ‘కేశవ’కు టెక్నీషియన్స్ పెద్ద బలంగా నిలిచారు  సన్నీ ఎం ఆర్  పాటలు పర్వాలేదు  సినిమాలో పాటలకు పెద్దగా ప్రాధాన్యం లేదు  ఐతే ప్రశాంత్ పిళ్లై నేపథ్య సంగీతం మాత్రం సినిమాకు పెద్ద ప్లస్ అయింది  బ్యాగ్రౌండ్ స్కోర్ చాలా కొత్తగా ఇంటెన్స్ గా అనిపిస్తుంది  ఎప్పుడూ వినని కొత్త సౌండ్లతో భిన్నమైన అనుభూతిని కలిగించాడు ప్రశాంత్  బ్యాగ్రౌండ్ స్కోర్ కీలకమైన సన్నివేశాల్ని బాగా ఎలివేట్ చేసింది  దివాకర్ మణి ఛాయాగ్రహణం సినిమాకు ప్రత్యేక ఆకర్షణ  కెమెరా యాంగిల్స్ ఏరియల్ షాట్స్ ప్రేక్షకులకు కొత్త అనుభూతిని పంచుతాయి  సినిమా అంతా విజువల్స్ బాగున్నాయి  కెమెరా పనితనం కారణంగా ‘కేశవ’ లుక్కే వేరుగా కనిపిస్తుంది  నిర్మాణ విలువలు బాగున్నాయి  అభిషేక్ ఖర్చు విషయంలో ఎక్కడా రాజీ పడలేదు  దర్శకుడికి పూర్తి స్వేచ్ఛనిచ్చిన సంగతి తెరమీద కనిపిస్తుంది  మాటలు కూడా బాగా కుదిరాయి  ‘దోచేయ్’తో నిరాశ పరిచిన సుధీర్ వర్మ తిరిగి ఫామ్ అందుకున్నాడు  దర్శకుడిగా తనదైన ముద్ర వేశాడు  చాలా సన్నివేశాల్లో దర్శకుడి పనితనం కనిపిస్తుంది  ఐతే రచయితగా మాత్రం సుధీర్ అంతగా ఆకట్టుకోలేకపోయాడు  స్క్రిప్టు మరింత పకడ్బందీగా తీర్చిదద్దుకునే ఉంటే ‘కేశవ’ స్థాయి వేరుగా ఉండేది   చివరగా కేశవ ఎంగేజింగ్ థ్రిల్లర్  
__________________________
  రాధాకృష్ణ శర్వానంద్కు చిన్నప్పట్నుంచి పోలీసవ్వాలని కోరిక  కొందరు నేరస్థుల్ని పట్టుకోవడంలో పోలీసు శాఖకు రాధాకృష్ణ సాయం చేయడంతో డీజీపీ తనకున్న ప్రత్యేక అధికారాలతో అతడిని ఎస్ఐ ఉద్యోగంలో నియమిస్తాడు  ముందు వరంగల్లో పోస్టింగ్ తీసుకున్న రాధాకృష్ణ అక్కడ రాధ అనే అమ్మాయిని ప్రేమిస్తాడు  తర్వాత అతడికి హైదరాబాద్ బదిలీ అవుతుంది  అక్కడ అధికార పార్టీలో మంత్రిగా ఉణ్న సుజాత రవికిషన్ తర్వాతి ఎన్నికల్లో సీఎం అభ్యర్థిగా తనకు పోటీ లేకుండా చూసుకోవడం కోసం పన్నిన కుట్ర కారణంగా రాధ స్టేషన్లో పని చేసే కానిస్టేబుల్స్ బలి అవుతారు  ఈ కుట్ర గురించి తెలుసుకున్న రాధ తర్వాత ఏం చేశాడు సుజాత ఆట ఎలా కట్టించాడు మరోవైపు అతడి ప్రేమకథ ఎలాంటి మలుపు తిరిగింది  అన్నది మిగతా కథ   కథనం - విశ్లేషణ   ‘రాధ’ సినిమాలో హీరో పాత్రధారి పదే పదే ‘నాకు మెటీరియల్ కావాలి’ అంటుంటాడు  ఏం చేయాలన్నా మెటీరియల్ ముఖ్యం అని చెబుతుంటాడు  ఐతే ‘రాధ’ సినిమాలో ఈ ముఖ్యమైన ‘మెటీరియలే’ మిస్సయింది  ఇందులో బలమైన కథ లేదు  ఎన్నోసార్లు వాడి అరిగిపోయిన రొటీన్ రివెంజ్ స్టోరీ ఎంచుకున్నాడు కొత్త దర్శకుడు చంద్రమోహన్  కథనం కూడా రొటీన్ గానే నడిచిపోతుంది  ప్రతి సన్నివేశం ఎక్కడో చూసినట్లే అనిపిస్తుంది  కాకపోతే ఇందులో కామెడీ ఓ మోస్తరుగా వర్కవుటైంది  ఎంటర్టైన్మెంట్ వల్ల కొంత వరకు టైంపాస్ అయితే అవుతుంది కానీ ‘రాధ’ ఎక్కడా ఏమంత ఎగ్జైట్మెంట్ అయితే కలిగించదు  ప్రత్యేకమైన అనుభూతీ మిగల్చదు   హీరో చూడ్డానికి జోకర్ లాగా కనిపిస్తాడు  విలన్ పక్కనే ఉంటూ అతడిని దెబ్బ తీస్తాడు  అతను మహా ముదురు అని చివర్లో తెలుస్తుంది  ఈ లైన్ వింటే శర్వానంద్ నటించిన ‘రన్ రాజా రన్’ గుర్తకు రాకమానదు  దాదాపుగా ఇదే లైన్లో సాగుతుంది ‘రాధ’  కాకపోతే ఇక్కడ హీరో పోలీస్  అంతే తేడా  కానీ ‘రన్ రాజా రన్’లో ఉన్నంత ఫన్ అందులో ఉన్నన్ని మలుపులు ఇందులో మిస్సయ్యాయి  సింపుల్ గా చెప్పాలంటే ‘రన్ రాజా రన్’కు మరో వెర్షన్ లాగా అనిపిస్తుంది ‘రాధ’ చూస్తుంటే  ఇందులో ‘రన్ రాజా రన్’తో పాటు మరికొన్ని సినిమాల ఛాయలు కూడా కనిపిస్తాయి   హీరోకు పోలీసవ్వాలని ఉంటుంది  అతనేదో కేసులో క్రిమిన్సల్ ను పట్టించాడని డీజీపీ అతడికి నేరుగా ఎస్సై ఉద్యోగం వేయించేస్తాడు  సినిమా ఇలా మొదలైనప్పుడే లాజిక్స్ గురించి పట్టించుకోకుండా సినిమా చూడాలని చెప్పకనే చెప్పేస్తాడు దర్శకుడు  ఐతే తనకు కావాల్సిన ఎంటర్టైన్మెంట్ డోస్ ఇస్తే ప్రేక్షకులు లాజిక్కుల గురించేం పెద్దగా పట్టించుకోరనే భానవతో దర్శకుడు సరదా సన్నివేశాల్ని రాసుకున్నాడు  హీరో ఎస్సై ట్రైనింగ్ తీసుకునే ఎపిసోడ్ ఆ తర్వాత హీరోయిన్ వెంటపడుతూ అల్లరి చేసే సన్నివేశాల్లో కామెడీ పండింది  ఆ సన్నివేశాలతో ఏం చెప్పదలుచుకున్నారన్నది పక్కన పెడితే కామెడీ మాత్రం ఓకే అనిపిస్తుంది   తొలి గంట సరదాగా అలా అలా సాగిపోయే ‘రాధ’ ఇంటర్వెల్ ముందు సీరియస్ టర్న్ తీసుకుంటుంది  విలన్ పాత్రలో ఏదో మర్మం ఉన్నట్లు చూపిస్తారు కానీ పరిచయ సన్నివేశాల నుంచి అతను కన్నింగ్ అనే విషయం అర్థమవుతూ ఉంటుంది  ఇంటర్వెల్ బ్లాక్ లో కొత్తదనం ఏమీ లేదు  కాకపోతే ద్వితీయార్ధంలో ఏం జరుగుతుందా అన్న ఆసక్తి అయితే కలిగిస్తుంది  ద్వితీయార్ధంలో కొంచెం బిగువు ఉంటే ‘రాధ’ గట్టెక్కేసేవాడే  కానీ ఇక్కడి నుంచి కథనం మరీ రొటీన్ అయిపోతుంది   విలన్ పక్కనే అమాయకుడిలా నటిస్తూ హీరో అతణ్ని దెబ్బ తీయడం ప్రి క్లైమాక్సులో విలన్ కు విషయం అర్థమైపోయి హీరోను దెబ్బ తీయడం చివర్లో హీరో రివర్స్ అయి విలన్ కు చెక్ పెట్టడం అంతా రొటీన్ వ్యవహారమే  ప్రథమార్ధంతో పోలిస్తే ద్వితీయార్దంలో కామెడీ డోస్ తగ్గింది  సప్తగిరి చేసిన ‘నాన్నకు ప్రేమతో’ స్పూఫ్ పర్వాలేదు  దీంతో ప్రథమార్ధంతో ఓకే అనిపించే ‘రాధ’ ద్వితీయార్ధంలో డౌన్ అవుతుంది  ఓవరాల్ గా చూస్తే ‘రాధ’ కామెడీ వరకు మెప్పించినా కథాకథనాల విషయంలో నిరాశ పరుస్తుంది  లాజిక్కుల గురించి కథాకథనాల గురించి పట్టించుకోకుండా కామెడీని ఎంజాయ్ చేయగలిగితే ‘రాధ’ ఓకే అనిపిస్తుంది   నటీనటులు   శర్వానంద్ ను చూస్తుంటే పదే పదే ‘రన్ రాజా రన్’ ‘ఎక్స్ ప్రెస్ రాజా’ సినిమాలు గుర్తుకొస్తాయి  అతడి నటన ఆ సినిమాలకు కొనసాగింపులా అనిపిస్తుంది  కొత్తదనం ఏమీ లేదు  ఐతే ఉన్నంతలో శర్వానే ‘రాధ’కు బలం అని చెప్పాలి  హీరోయిన్ లావణ్య త్రిపాఠికి నటించే అవకాశం పెద్దగా రాలేదు  ఆమె పాత్రకు ఏమాత్రం ప్రాధాన్యం లేదు  ఐతే లావణ్య ఇంతకుముందు ఏ సినిమాలో కనిపిచనంత గ్లామరస్ గా కనిపించింది ఇందులో  రాబిట్ పిల్లా పాటలో ఆమె అందాలు ప్రత్యేక ఆకర్షణ  లావణ్య గ్లామర్ సినిమాకు ప్లస్ పాయింట్  అక్ష గురించి చెప్పడానికేమీ లేదు  విలన్ పాత్రలో రవికిషన్ ఓవరాక్షన్ చేశాడు  షకలక శంకర్ బాగా చేశాడు  సప్తగిరి ఆలీ కోట శ్రీనివాసరావు ఆశిష్ విద్యార్థి తనికెళ్ల  భరణి జయప్రకాష్ రెడ్డి వీళ్లంతా మామూలే   సాంకేతికవర్గం   ‘అందాల రాక్షసి’ ఫేమ్ రధన్ నిరాశ పరిచాడు  అతడి స్టయిల్లో ఫీల్ ఉన్న మ్యూజిక్ ఇవ్వడానికి ‘రాధ’లో అవకాశం లేకపోయిందేమో  ఈ తరహా ఎంటర్టైనర్లకు సూటయ్యే సంగీతాన్నందించలేకపోయాడు  పాటలు సోసోగా అనిపిస్తాయి  నేపథ్య సంగీతం కూడా అంతంతమాత్రమే  కార్తీక్ ఘట్టమనేని ఛాయాగ్రహణం పర్వాలేదనిపిస్తుంది  మాటలు ఏమంత ప్రత్యేకంగా లేవు  నిర్మాణ విలువలు ఓకే  రైటర్ కమ్ డైరెక్టర్ చంద్రమోహన్ దర్శకుడిగా తన ముద్ర వేసే ప్రయత్నమేమీ చేయలేదు  తొలి చిత్ర దర్శకుడి నుంచి ఆశించే కొత్తదనం అతను అందించలేకపోయాడు  చాలా వరకు పాత సినిమాల అనుకరణే కనిపిస్తుంది  రొటీన్ కథను ఎంచుకున్న అతను  స్క్రీన్ ప్లేలో అంత వేగం చూపించలేకపోయాడు  కామెడీ వరకు పర్వాలేదనిపించాడు   చివరగా రాధ రొటీన్ గా వాయించేశాడు  
__________________________
విజయేంద్ర ప్రసాద్ నిర్మాతలు శోభు యార్లగడ్డ - ప్రసాద్ దేవినేని స్క్రీన్ ప్లే - దర్శకత్వం ఎస్ ఎస్ రాజమౌళి  తెలుగు అని కాదు తమిళం అని కాదు హిందీ అని కాదు దేశంలో ఏ భాషకు చెందిన ప్రేక్షకులైనా సరే ఇప్పటిదాకా మరే సినిమాకూ ఎదురు చూడనంతగా ‘బాహుబలి ది కంక్లూజన్’ కోసం ఎదురు చూశారంటే అతిశయోక్తి లేదు  ఆకాశాన్నంటే అంచనాలు అన్నా సరే ‘బాహుబలి-2’ విషయంలో తక్కువే అయిపోతుందేమో  అంతగా ఉత్కంఠ రేపిందీ సినిమా  ఎట్టకేలకు ఈ ఉత్కంఠకు నిరీక్షణకు తెరపడింది  ‘బాహుబలి ది కంక్లూజన్’ ప్రేక్షకుల ముందుకు వచ్చేసింది  మరి ఈసారి రాజమౌళి బృందం ఎలాంటి మాయ చేసిందో ‘బాహుబలి’ని ఎలా ముగించిందో తెలుసుకుందాం పదండి     కాలకేయులతో యుద్ధంలో విజయానంతరం బాహుబలిని శివగామి మహిష్మతికి రాజుగా ప్రకటించాక పట్టాభిషేకానికి గడువు సమీపించేలోపు అమ్మ ఆదేశం మేరకు దేశాటనకు బయల్దేరతాడు బాహుబలి  మరోవైపు సింహాసనం తనకు దక్కలేదన్న అక్కసుతో రగిలిపోతున్న భల్లాలదేవుడు బాహుబలిని ఎలా దెబ్బ తీయాలా అని ఆలోచిస్తుంటాడు  ఇంతలో దేశాటనలో భాగంగా కుంతల రాజ్యానికి వెళ్లిన బాహుబలి ఆ దేశ యువరాణి దేవసేనను ప్రేమిస్తాడు  ఆమె కూడా అతణ్ని ప్రేమిస్తుంది  దీనిపై ముందే సమాచారం తెలుసుకున్న భల్లాలదేవుడు బాహుబలి-దేవసేన ప్రేమలో ఉన్నారన్న సంగతి తెలియని శివగామి దగ్గర తనకు దేవసేనను ఇచ్చి పెళ్లి చేస్తాననే మాట తీసుకుంటాడు  శివగామి భల్లాలకు ఇచ్చిన మాట కారణంగా బాహుబలికి రాజు కావడమా లేక దేవసేనను చేపట్టడమా అన్న మీమాంస ఎదురవుతుంది  అప్పుడతను ఏం చేశాడు అతడి నిర్ణయం తర్వాత ఎలాంటి పరిణామాలు చోటు చేసుకున్నాయి అసలు కట్టప్ప బాహుబలిని చంపడం నిజమేనా అందుకు దారి తీసిన పరిస్థితులేంటి తన నేపథ్యం గురించి తెలుసుకున్నాక శివుడు ఏం చేశాడు భల్లాలను బతికుండగానే చితి మీద పడుకోబెట్టి కాల్చాలన్న తన తల్లి కోరికను అతను నెరవేర్చాడా అన్న ప్రశ్నలకు తెరమీదే సమాధానం తెలుసుకోవాలి   కథనం - విశ్లేషణ   మనసు వెళ్లిన చోటకల్లా మనిషి వెళ్లకూడదు అంటారు  ఐతే సినిమాకు సంబంధించిన ఊహల విషయంలో మాత్రం రాజమౌళి మాత్రం తన మనసు వెళ్లిన ప్రతి చోటికీ తాను వెళ్లిపోవాలనుకుంటాడు  తన ఊహల్లో రూపుదిద్దుకున్న అందమైన అసాధారణమైన దృశ్యాలకు వెండితెర రూపం ఇస్తాడు  ప్రేక్షకుడిని అబ్బురపరుస్తాడు  విస్మయానికి గురి చేస్తాడు  నోరెళ్లబెట్టి చూసేలా చేస్తాడు  ‘బాహుబలి ది బిగినింగ్’లో ఇలా ప్రేక్షకుడికి సంభ్రమాశ్చర్యాలకు గురి చేసిన దృశ్యాలెన్నో  తన ఊహలకు ఆకాశాన్నే హద్దుగా చేసుకుని వెండితెరపై  కళ్లు చెదిరిపోయే దృశ్యాల్ని ఆవిష్కరించి భారతీయ సినీ ప్రేక్షకుల్ని ఉర్రూతలూగించాడు జక్కన్న   ఐతే ‘ది బిగినింగ్’లో కళ్లు అయితే చెదిరిపోయాయి కానీ మనసు మాత్రం నిండలేదన్న భావన ప్రేక్షకులకు కలిగిన మాట వాస్తవం  ముఖ్యంగా పెద్దగా కథంటూ ఏమీ లేకపోవడం కథ పాత్రలు అసంపూర్ణంగా ముగిసిపోవడం బలమైన ఎమోషన్ లేకపోవడం ప్రేక్షకుడిని కొంత నిరాశకు గురి చేశాయి  అయినప్పటికీ అద్భుత దృశ్యాల మాయలో పడి ప్రేక్షకుడు ఈ తప్పిదాల మీద మరీ ఎక్కువ దృష్టిపెట్టలేదు  ఐతే ‘ది కంక్లూజన్’లోనూ అలా పైపైన కథ నడిపించేయడానికి వీల్లేదని రాజమౌళికి తెలుసు  అందుకే ఈసారి కథకు పెద్ద పీట వేశాడు  పాత్రల్ని బలంగా తీర్చిదిద్దుకున్నాడు  ఎమోషన్లు బాగా పండేలా చూసుకున్నాడు  తనదైన శైలి హీరోచిత సన్నివేశాలకూ ఢోకా లేకుండా చూసుకున్నాడు   కానీ తొలి భాగానికి ప్రధాన ఆకర్షణగా నిలిచిన విజువల్ గ్రాండియర్ వార్ సీక్వెన్స్ విషయంలో మాత్రం ప్రేక్షకులు పెట్టుకున్న ‘భారీ’ అంచనాల్ని రాజమౌళి అందుకోలేకపోయాడు  ‘ది కంక్లూజన్’ ప్రధానంగా కథ మీద సినిమా నడవడం వల్ల ‘ది బిగినింగ్’ తరహాలో శరవేగంగా సినిమా సాగిపోయిన భావన కలగదు  ఈసారి కథ వల్ల పాత్రల వల్ల మనసు నిండినా కళ్లు చెదిరిపోయే ఫీలింగ్ అయితే పూర్తి స్థాయిలో కలగదు  ఐతే ఈ ప్రతికూలతల మాటెలా ఉన్నా లోపాల గురించి ఎంత చర్చించుకున్నా అంతిమంగా ‘బాహుహుబలి ది కంక్లూజన్’ కూడా తప్పక చూడాల్సిన చిత్రమే  అది అనివార్యం   ‘బాహుబలి ది బిగినింగ్’ ఎక్కడ ముగిసిందో అక్కడ మొదలయ్యే కథ ‘ది కంక్లూజన్’  ఒక రకంగా చెప్పాలంటే ఒక సినిమా ఇంటర్వెల్ నుంచి కొనసాగుతున్నట్లే  అలాంటపుడు ఇక్కడ కొత్తగా ఇంట్రో సీన్లకు అవకాశం ఉండదనే అనుకుంటాం  హీరోను కొత్తగా పరిచయం చేసేదేముందనే భావిస్తాం  కానీ ఇలాంటి నేపథ్యంలోనూ ఒక కొత్త సినిమాలో హీరోను పరిచయం చేసినట్లుగా బాహుబలిని తెరమీదకు తీసుకురావడం రోమాలు నిక్కబొడుచుకునే  వీరోచిత విన్యాసంతో ప్రేక్షకుల్లో ఒక రకమైన భావోద్వేగం ఉత్సాహం కలిగించే రీతిలో తన కథానాయకుడిని పరిచయం చేయడం రాజమౌళికే చెల్లింది  ఆ సన్నివేశంతోనే ‘సాహోరే’ అనిపిస్తాడు  ప్రేక్షకుల నాడిని జక్కన్న ఎంతగా పట్టేశాడో  హీరోయిజాన్ని ఎలివేట్ చేసే విద్యను ఎంతగా ఔపాసన పట్టేశాడో చెప్పడానికి ఇది ఒక ఉదాహరణ  రాజమౌళి బలమంతా ఇక్కడే ఉంది   హీరోయిజాన్ని పతాక స్థాయికి తీసుకెళ్లే ఇలాంటి రోమాంచిత దృశ్యాలు ‘ది కంక్లూజన్’లో లోటేమీ లేదు  హీరో తన వాస్తవ రూపాన్ని దాచుకుని ఒక సామాన్యుడిలా కనిపిస్తూ అవసరమైన సమయంలో ఒక్కసారిగా తన వీరత్వాన్ని చూపిస్తే ప్రేక్షకుడిలో వచ్చే ఎమోషనే వేరు  ఇది ఎన్నిసార్లు వాడినా అరిగిపోని తరిగిపోని సక్సెస్ ఫుల్ ఫార్ములా  ఈ అవకాశాన్ని కూడా జక్కన్న వదిలిపెట్టలేదు  కుంతల రాజ్యంలోకి మందబుద్ధి కలవాడిగా ప్రవేశించి సందర్భానుసారం తన వీరత్వాన్ని చూపించే సన్నివేశంలో హీరోయిజం వారెవా అనిపిస్తుందంతే  ఇక ‘ది బిగినింగ్’లో విగ్రహం సీన్లో ఎలా అయితే హీరోయిజం పతాక స్థాయికి చేరుకుని రోమాలు నిక్కబొడచుకునేలా చేసిందో ఇందులోనూ విరామానికి ముంగిట భల్లాలదేవుడి పట్టాభిషేకం జరిగే సమయంలో బాహుబలి నామస్మరణతో హోరెత్తిపోయే సన్నివేశం అంతకుమించి ఎమోషన్ తీసుకొస్తుంది ప్రేక్షకుడిలో  ఇక నిండు సభలో భల్లాల నమ్మినబంటు శిరచ్ఛేదనానికి సంబంధించిన సన్నివేశం కూడా ప్రేక్షకుడిని కుదురుగా కూర్చోనివ్వదు  హీరోయిజాన్ని పండించడంలో రాజమౌళి ప్రత్యేకతను చాటిచెప్పే ఈ ఘట్టాలన్నీ ప్రేక్షకుల్ని ఉర్రూతలూగించేస్తాయంతే  వీటితోనే సగం కడుపు నిండిపోతుంది   ‘ది కంక్లూజన్’ చూడకముందే తమ ఊహాశక్తితో బాహుబలిని కట్టప్ప ఎందుకు చంపాడనే ప్రశ్నకు సమాధానం కనిపెట్టేశారు చాలామంది  ఇక ‘ది కంక్లూజన్’ కథ మొదలైన కాసేపటికే దీనిపై ప్రేక్షకులకూ ఒక అంచనా వచ్చేస్తుంది  ఇందులో బలమైన కథ ఉంది కానీ కథలో తర్వాత ఏం జరగబోతోందన్నది ఊహించడం అంత కష్టమేమీ కాదు  అయినప్పటికీ ప్రతి సన్నివేశాన్నీ రక్తికట్టించడంలో రాజమౌళి బృందం విజయవంతమైంది  కథలో పాత్రల్లో ఉన్న బలానికి తోడు ప్రధాన పాత్రధారులందరూ తమ అత్యుత్తమ ప్రతిభను చాటుకోవడంతో ఎమోషనల్ సీన్లు రక్తికట్టాయి  నేపథ్య సంగీతం కూడా ఈ సన్నివేశాల్ని మరింత ఎలివేట్ చేస్తుంది  ముఖ్యంగా అమరేంద్ర బాహుబలి పాత్రను అద్భుతంగా తీర్చిదిద్దడంతో ప్రేక్షకులు ఆ పాత్రతో ఎమోషనల్ గా బాగా కనెక్టయిపోయి దాంతో పాటు ప్రయాణిస్తారు  తెరమీద ఆ పాత్ర కనిపించినంతసేపూ ప్రేక్షకుడి దృష్టి పక్కకు వెళ్లదు  ఆ పాత్రను ముగించిన తీరు అనంతరం వచ్చే ఎమోషనల్ సీన్స్ కదిలిస్తాయి  కట్టప్ప బాహుబలిని ఎందుకు చంపాడనే ప్రశ్నకు  జవాబు ఇచ్చే ఘట్టాన్ని దానికి ముందు డ్రామాను నడిపించిన తీరు ఆకట్టుకుంటుంది  ఈ విషయంలో ప్రేక్షకుడిని బాగానే సమాధాన పరిచాడు రాజమౌళి   కాకపోతే కట్టప్ప బాహుబలిని చంపే సీన్ తాలూకు ఎపిసోడ్ మాత్రం అంచనాలకు తగ్గట్లుగా లేదు  అసలక్కడ జరిగిందేంటో సరైన వివరణ లేకుండా హడావుడిగా ఈ సన్నివేశాన్ని లాగించేసినట్లు అనిపిస్తుంది  బాహుబలి మరణానంతరం భల్లాలదేవుడి కర్కశతర్వాన్ని చూపించే సీన్ కూడా సరిగా పండలేదు  ఇక రాజమందిరంలో జరిగే కుట్రలు కుతంత్రాలు శివగామిని తప్పుదోవ పట్టించే సన్నివేశాలు బిగువుతోనే అనిపిస్తాయి కానీ కొంచెం నాటకీయత ఎక్కువైన భావన కలిగిస్తుంది  అంత శక్తిమంతురాలైన తెలివైన శివగామి అంత సులువుగా మోసపోవడం ఎక్కడా కూడా ఆమె రెండో కోణాన్ని ఆలోచించకపోవడం దేవసేన వివిధ సందర్భాల్లో కయ్యానికి కాలు దువ్వేలా ప్రవర్తించే తీరు ఆమె పాత్ర చిత్రీకరణ కొంచెం అసహజంగా అనిపిస్తాయి  ఒక దశలో ‘బాహుబలి’ ప్రియులు ప్రధానంగా ఆశించే విజువల్ గ్రాండియర్ ఏమీ లేకుండా ప్రధానంగా కథ మీదే నడవడం వల్ల సినిమా నెమ్మదిగా కొంచెం సాగతీతగా సాగుతున్న భావన కూడా కలుగుతుంది   దీన్నుంచి బయటపడేయడానికి ఫ్లాష్ బ్యాక్ ముగిశాక హడావుడిగా రాజమౌళి యుద్ధ సన్నివేశంలోకి దిగిపోయి ప్రేక్షకులు కోరుకునే విజువల్ గ్రాండియర్ అందించే పనిలో పడతాడు  కానీ ఏమాటకామాటే చెప్పుకోవాలి యుద్ధ సన్నివేశాలు ‘ది బిగినింగ్’ స్థాయిని అందుకోలేకపోయాయి  అమరేంద్ర బాహుబలి మరణంతోనే ప్రేక్షకుల్లో ఒకరకమైన నైరాశ్యం అలుముకోగా తనకంటూ ఏ బలం లేని శివుడు నేరుగా కదన రంగంలోకి దిగేయడం సమంజసంగా అనిపించదు  అతడి యుద్ధ వ్యూహాలు భల్లాలదేవుడిపై దాడికి దిగే తీరు నమ్మశక్యంగా అనిపించవు  ‘ది బిగినింగ్’లో పతాకస్థాయిలో జరిగే హోరాహోరీ సమరాన్ని చూసి కళ్లు చెదిరిపోయి మహేంద్ర బాహుబలి-భల్లాలదేవుడి మధ్య యుద్ధంపై ఎన్నో అంచనాలతో చూసే ప్రేక్షకుల కళ్లకు తెరమీద జరిగేది అంతగా ఆనదు  వేరే ఏ సినిమాతో పోల్చి చూసినా ఇది గొప్పగా అనిపించొచ్చేమో కానీ ‘ది బిగినింగ్’ చూసిన కళ్లతో చూస్తే మాత్రం ఇది సంతృప్తి పరచదు  పతాక సన్నివేశంతో పాటు కుంతల రాజ్యంలో వచ్చే యుద్ధ సన్నివేశంలోనూ విజువల్ ఎఫెక్ట్స్ విన్యాసాలు అనుకున్న స్థాయిలో కుదరలేదు  వీటిలో సహజత్వం లోపించింది  హంసనావ పాటలో విజువల్ గ్రాండియర్ కోసం ఏదో ప్రయత్నం చేశారు కానీ ఆ ఊహ గొప్పగా అనిపిస్తూనే మరీ అతిశయోక్తిలా అనిపిస్తుంది  ‘ది కంక్లూజన్’లో కొంత కథను కామెడీతో నడిపించి ప్రేక్షకుల్ని సర్ప్రైజ్ చేయాలని చేసిన ప్రయత్నం అంతగా ఫలించలేదు  ఐతే మామూలు సినిమాల్లో ఇవేవీ కూడా చెప్పుకోదగ్గ లోపాలేమీ కావు  కానీ ‘బాహుబలి ది బిగినింగ్’తో రాజమౌళి నెలకొల్పిన ప్రమాణాల ప్రకారం చూస్తే వీటి గురించి ప్రస్తావించాల్సిందే  కానీ ఈ లోపాల మాటెలా ఉన్నా ప్రేక్షకుల కడుపు నింపే మరెన్నో విశేషాలు అద్భుతాలు కూడా ‘బాహుబలి ది కంక్లూజన్’లో ఉన్నాయి  అందులో మరో మాట లేదు   నటీనటులు   ప్రభాస్ గురించి ఒక్క మాటలో చెబితే సరిపోదు  అతడి నటన కష్టం గురించి ఎంత చెప్పినా తక్కువే  ఒక గొప్ప చక్రవర్తి అంటే ఇలా ఉంటాడేమో అనిపిస్తాడు ప్రభాస్  బాహుబలి గొప్పదనం ఏంటో ‘ది కంక్లూజన్’లో చాలా బాగా చూపించడంతో మరింతగా ఈ పాత్రతో ప్రేమలో పడిపోతాం  తొలి భాగంతో పోలిస్తే ప్రభాస్ మరింతగా ఆకట్టుకుంటాడు  ముఖ్యంగా అమరేంద్ర బాహుబలిగా అతను ఎమోషనల్ సన్నివేశాల్లో నటించిన తీరు ఎక్కువ మెప్పిస్తుంది  యాక్టింగ్ దగ్గర్నుంచి బాడీ లాంగ్వేజ్ వరకు అన్ని రకాలుగా అమరేంద్ర బాహుబలి పాత్రలో తన ప్రత్యేకతను చాటుకున్నాడు ప్రభాస్  ఐతే అక్కడక్కడా కొన్ని చోట్ల అతడి వాయిస్ మాత్రం తేడా కొట్టింది  లుక్ కొన్ని చోట్ల కొంచెం తేడాగా అనిపిస్తుంది   బాహుబలి తర్వాత కథలో అత్యంత కీలక పాత్ర దేవసేనదే  ఈ పాత్రలో అనుష్క మెప్పించింది  మధ్యలో అనుష్క శరీరంలో వచ్చిన మార్పుల కారణంగా లుక్ కొంచెం అటు ఇటుగా కనిపించడం ఇబ్బంది పెట్టినా నటన పరంగా అనుష్కకు అతి పెద్ద పరీక్షగా నిలిచిన సన్నివేశాల్లో మెప్పించింది  శివగామికి సవాలు విసిరే సన్నివేశాల్లో అనుష్క నటన ఆశ్చర్యపరుస్తుంది  భల్లాలదేవుడిగా రానా కూడా తన ప్రత్యేకతను చాటుకున్నాడు  పతాక సన్నివేశాల్లో అతడి పెర్ఫామెన్స్ చాలా బాగుంది  తల్లి దగ్గర మంచి వాడిగా నటిస్తూనే తన కపటత్వాన్ని చాటుకునే సన్నివేశాల్లో రానా నటన ఆటకట్టుకుంటుంది  ఐతే బాహుబలి చనిపోయాక అతడి శవం ముందు కూర్చుని కర్కశత్వాన్ని ప్రదర్శిస్తూ వీరావేశంతో డైలాగులు చెప్పే సీన్లో మాత్రం రానా నిరాశ పరిచాడు  అతను ఆ డైలాగులు చెప్పిన తీరు ఇబ్బందికరంగా అనిపిస్తుంది   కట్టప్పగా సత్యరాజ్ మరోసారి మెప్పించాడు  తొలి భాగంలో లాగే అతడి పాత్ర ప్రేక్షకుల మదిపై బలమైన ముద్ర వేస్తుంది  ఇందులో కట్టప్ప పాత్రతో వినోదం కూడా పండించడానికి చేసిన ప్రయత్నం పెద్దగా సక్సెస్ కాలేదు  నాజర్ యాజ్ యూజువల్ గా అదరగొట్టేశాడు  సత్యరాజ్ నాజర్ ఇద్దరినీ చూస్తున్నపుడు వాళ్లు నటిస్తున్నారు అన్న అన్న సంగతే మరిచిపోతాం అసలు  అంతగా ఇద్దరూ ఆ పాత్రల్లో ఒదిగిపోయారు  కుమార వర్మగా సుబ్బరాజుకు మంచి గుర్తింపున్న పాత్రే దక్కింది  అతను ఆకట్టుకున్నాడు  తమన్నాకు ‘ది కంక్లూజన్’లో అసలేమాత్రం పాత్ర లేదు  ఒకట్రెండు షాట్లలో నామమాత్రంగా కనిపిస్తుందంతే  మిగతా వాళ్లంతా మామూలే   సాంకేతికవర్గం   కీరవాణి మరోసారి తన నేపథ్య సంగీతంతో ‘బాహుబలి’కి పెద్ద బలంగా నిలిచాడు  ఓవైపు ఎమోషనల్ సీన్స్ మరో వైపు యుద్ధ సన్నివేశాలు మరోవైపు హీరోయిజం ఎలివేట్ అయ్యే సీన్స్ అన్నింట్లోనూ కీరవాణి నేపథ్య సంగీతం పతాక స్థాయిలో సాగుతుంది  బాహుబలిని చంపక తప్పదని శివగామి నిర్ణయానికి వచ్చే సన్నివేశంలో వచ్చే నేపథ్య సంగీతం విన్నాక కీరవాణికి హ్యాట్సాఫ్ అనకుండా ఉండలేం  ఐతే పాటల పరంగా కీరవాణి నుంచి మరింత ఎక్కువగా ఆశిస్తాం  సాహోరే బాహుబలి దండాలయ్యా మినహా పాటలు మామూలుగా అనిపిస్తాయి  పాటలు మరింత బాగా ఉండాల్సిందన్న భావన కలుగుతుంది  సెంథిల్ కుమార్ కెమెరా పనితనానికి వంకలు పెట్టలేం  సినిమాలో విజువల్ ఎఫెక్ట్స్ గ్రాఫిక్స్ తో ముడిపడ్డ సన్నివేశాల్లో సెంథిల్ పాత్ర ఏంటన్నది స్పష్టంగా చెప్పలేం కానీ వాటితో సంబంధం లేని సన్నివేశాల్లో సెంథిల్ తన ప్రత్యేకతను చాటుకున్నాడు  ప్రపంచ స్థాయికి ఏమాత్రం తగ్గని ఔట్ పుట్ ఇచ్చాడు సెంథిల్  సాబు సిరిల్ ప్రొడక్షన్ డిజైన్ కూడా సినిమా స్థాయికి తగ్గట్లుగా సాగింది  రాజ దర్బార్ తో పాటు అనేక సెట్టింగ్స్ కట్టిపడేస్తాయి   విజువల్ ఎఫెక్ట్స్ విషయంలో మాత్రం ప్రేక్షకులు పెట్టుకున్న అంచనాల్ని ‘బాహుబలి ది కంక్లూజన్’ అందుకోలేదనే చెప్పాలి  బాగా లేవు అని చెప్పలేం కానీ ‘బాహుబలి ది బిగినింగ్’ తర్వాత పెట్టుకున్న అంచనాల్ని మాత్రం వీఎఫెక్స్ టీం అందుకోలేకపోయింది  కొంచెం హడావుడిగా పని ముగించేశారేమో అన్న భావన కలుగుతుంది  నిర్మాణ విలువల గురించి నిర్మాతల సాహసం గురించి చెప్పేదేముంది వాళ్లకు హ్యాట్సాఫ్ చెప్పాల్సిందే  కథకుడు విజయేంద్ర ప్రసాద్ తొలి భాగంలో కంటే ఇందులో తన ప్రత్యేకతను చాటుకున్నాడు  కథ ప్రేక్షకుల అంచనాలకు తగ్గట్లే సాగినప్పటికీ ప్రధాన పాత్రలు వాటి మధ్య సంఘర్షణను విజయేంద్ర డీల్ చేసిన తీరు ఆకట్టుకుంటుంది  అజయ్ కుమార్ విజయ్ కుమార్ కలిసి రాసిన డైలాగుల్లో నిలకడ లేకపోయింది  కొన్ని చోట్ల మాటలు వారెవా అనిపిస్తాయి  కొన్ని చోట్ల సాదాసీదాగా అనిపిస్తాయి  భాష యాస విషయంలో కన్సిస్టెన్సీ లేకపోవడం ఇబ్బందిగా అనిపిస్తుంది  కొన్నిచోట్ల ఇప్పటి సినిమాల తరహాలో అనిపిస్తాయి డైలాగులు   ఇక తొలి భాగంలో కేవలం విజువల్ గ్రాండియర్ తో మాయ చేసేశాడు కథను సరిగా చెప్పలేకపోయాడని కొంత మేర విమర్శలెదుర్కొన్న రాజమౌళి ఈసారి ఆ విషయం మీదే ఎక్కువ దృష్టిపెట్టాడు  అసలు కథను ఆసక్తికరంగా బిగువుతో చెప్పడంలో రాజమౌళి విజయవంతం అయ్యాడు  ఎమోషనల్ డ్రామాను నడిపించిన తీరు ఆకట్టుకుంటుంది  ఎప్పట్లాగే హీరో ఎలివేషన్ సీన్స్ లో రాజమౌళి తనకు తానే సాటి అనిపించాడు  విజువలైజేషన్ ఎగ్జిక్యూషన్ విషయంలో మరోసారి రాజమౌళి తన ప్రత్యేకతను చాటుకున్నాడు  కాకపోతే విజువల్ గ్రాండియర్ విషయంలో ఈసారి రాజమౌళిపై ప్రేక్షకులు పెట్టుకున్న భారీ అంచనాల్ని అతను అందుకోలేకపోయాడు  పతాక సన్నివేశంలో యుద్ధం రాజమౌళి స్థాయికి తగ్గట్లు లేదనే చెప్పాలి  కామెడీ తన కప్ ఆఫ్ టీ కాకపోయినా దాని మీద అనవసరంగా దృష్టిపెట్టాడేమో అనిపిస్తుంది  తొలి భాగంతో పోలిస్తే కచ్చితంగా ‘బాహుబలి-2’ కొంత లాగింగ్ గా అనిపిస్తుంది  ఈ విషయంలో రాజమౌళి కొంచెం జాగ్రత్త పడాల్సింది   చివరగా సాహోరే బాహుబలీ  
__________________________
  రహీం శక్తివేల్ వాసు రైల్లో ప్రయాణిస్తుండగా హత్యకు గురవుతాడు  కానీ కోర్టు అది ఆత్మహత్యగా నిర్ధరిస్తూ కేసును కొట్టేస్తుంది  ఐతే రహీం ప్రేయసి తనకు పరిచయమున్న ఓ ఉన్నతాధికారిని కలిసి ఈ కేసును రీఓపెన్ చేయమంటుంది  ఆమె కోరిక మేరకు రహస్యంగా ఈ కేసును సీబీ సీఐడీకి అప్పగిస్తాడు ఆ ఉన్నతాధికారి  ఈ కేసును సీఐడీలో మంచి పేరున్న శివలింగ లారెన్స్ టేకప్ చేస్తాడు  అదే సమయంలో అతడికి సత్య రితికా సింగ్తో పెళ్లవుతుంది  ఈ కేసును విచారిస్తున్న సమయంలోనే రితికా చిత్రంగా ప్రవర్తించడం మొదలుపెడుతుంది  కొన్నాళ్ల తర్వాత రహీం ఆత్మే రితికను ఆవహించాడని శివలింగకు తెలుస్తుంది  ఇంతకీ రహీం ఆత్మ సత్యను ఎందుకు ఆవహించింది అతడికి ఆమెకు సంబంధమేంటి ఇంతకీ రహీంను చంపిందెవరో తెలుసుకుని ఈ కేసును శివలింగ ఎలా ఛేదించాడు అన్నది మిగతా కథ   కథనం - విశ్లేషణ   ‘శివలింగ’లో ఒక సీన్లో హీరోయిన్ డిస్టర్బ్డ్ గా ఉందని ఆమెను తీసుకెళ్లి విదేశాలు చుట్టిరమ్మని హీరోకు వడివేలు సలహా ఇస్తాడు  ఆ వెంటనే లారెన్స్ రితికా కలిసి ఫారిన్లో ఒక సాంగ్ వేసుకుంటారు  ఆ పాట అయ్యేసరికి సినిమాలో కీలక పాత్రధారి అయిన పావురం వచ్చి లారెన్స్ మీద ఒక రక్తపు చుక్క చల్లి వెళ్తుంది  సీఐడీ ఆఫీసర్ అయిన లారెన్స్ దాని ఆధారంగానే తాను డీల్ చేస్తున్న కేసును పరిష్కరిస్తాడు  హీరో హీరోయిన్లు ఫారిన్లో సాంగ్ వేసుకుంటే ఆ పాట చివర్లో ఇలాంటి కీలకమైన సీన్ పెట్టడమేంటో అర్థం కాదు  ‘శివలింగ’లో పి వాసు నరేషన్ స్టయిల్ ఎలా ఉంటుందో చెప్పడానికి ఇది ఒక ఉదాహరణ  ‘శివలింగ’ ఎంత మాస్ ను దృష్టిలో ఉంచుకుని తీసిన సినిమా అయినా మరీ ఇంత సిల్లీగా సినిమాను నడిపించడం టూమచ్   పి వాసు ‘చంద్రముఖి’ లాంటి బ్లాక్ బస్టర్ హార్రర్ కామెడీ తీసి ఉండొచ్చు  ఐతే అది ఆయన సొంత కథ కాదని గుర్తు పెట్టుకోవాలి  సినిమాలో కంటెంట్ చాలా స్ట్రాంగ్ గా ఉండటం అప్పటికి హార్రర్ కామెడీ అనేది చాలా కొత్త కావడం వల్ల ఆ సినిమా ప్రేక్షకుల్ని అమితంగా ఆకట్టుకుంది  ఐతే ఇప్పుడు పి వాసు తాను సొంతంగా తయారు చేసుకున్న కథతో ‘శివలింగ’ తెరకెక్కించాడు  గత కొన్నేళ్లలో మనం ఎన్ని హార్రర్ కామెడీలు చూశామో లెక్క లేదు  ఇప్పుడు వాసు మళ్లీ అదే హార్రర్ కామెడీని వడ్డించాడు  పైగా తన ‘ఓల్డ్’ స్టయిల్లో  కాకపోతే ఇందులోని సస్పెన్స్ ఫ్యాక్టర్ మాత్రం ఆసక్తి రేకెత్తిస్తుంది  అసలేం జరిగిందన్న విషయాన్ని చివరికి దాచిపెట్టి చివర్లో ప్రేక్షకుల్ని కొంత వరకు థ్రిల్ చేయడంలో పి వాసు సక్సెస్ అయ్యాడు  ఐతే ఈ చివరి అరగంట కోసం అంతకుముందు రెండు గంటల పాటు ‘శివలింగ’ను భరించడమే కష్టమవుతుంది   ‘శివలింగ’లో లారెన్స్ సీఐడీ ఆఫీసర్ పాత్ర పోషించాడు  అయినప్పటికీ దయ్యం పేరెత్తితే మాత్రం అతను వణికి చచ్చిపోతుంటాడు  ‘కాంచన’ సిరీస్ లో లారెన్స్ దయ్యం భయంతో కామెడీ బాగా పండించాడని సీఐడీ ఆఫీసర్ పాత్ర చేసినప్పటికీ ఆ భయాన్ని అలాగే కొనసాగించారు  ఐతే కాంచన సిరీస్ తోనే ఈ కామెడీ మొహం మొత్తేసింది  ఇక ‘శివలింగ’లో లారెన్స్ కొత్తగా చేసిందేమీ లేదు  లారెన్స్ చాలదని వడివేలును కూడా తీసుకొచ్చారు  అతడి కామెడీ కూడా కొత్తగా ఏమీ అనిపించదు  మాస్ ప్రేక్షకుల్ని దృష్టిలో ఉంచుకుని తీర్చిదిద్దిన కామెడీ రాసిన డైలాగులు మరీ లౌడ్ గా ఉండి ఇబ్బంది పెడతాయి  సినిమాలో జెన్యూన్ లాఫ్స్ అంటూ ఏమీ ఉండవు  ఇక సీఐడీ ఆఫీసర్ అంటూ లారెన్స్ పాత్రకు ఇచ్చే బిల్డప్పులు అతడి విన్యాసాలు  ఫైట్లు పాటలు డ్యాన్సుల గురించి ఎంత తక్కువ చెప్పుకుంటే అంత మంచిది  ఓ దశ వరకు సినిమాను నడిపించిన తీరు చూస్తుంటే 30 ఏళ్లు వెనక్కి ప్రయాణించి అప్పటి సినిమా చూస్తున్న భావన కలుగుతుంది   డైరెక్టర్ వాసు కొడుకు శక్తివేల్ వాసు చేసిన రహీం పాత్రకు సంబంధించిన ఫ్లాష్ బ్యాక్ కొంత వరకు మెప్పిస్తుంది  మరీ రొటీన్ గా సాగిపోతూ విసిగించే సినిమాలో ఫ్లాష్ బ్యాక్ కొంత ఉపశమనాన్నిస్తుంది  తన కొడుక్కి కీలకమైన పాత్ర ఇచ్చిన వాసు దాన్ని బాగానే తీర్చిదిద్దాడు  ప్రథమార్ధంలో మరీ విసిగించే ‘శివలింగ’ ద్వితీయార్ధంలో కొంత వరకు ప్రేక్షకుల్ని ఎంగేజ్ చేస్తుంది  కథలోని ప్రధాన విషయమంతా ద్వితీయార్ధంలోనే ఉంటుంది  సస్పెన్స్ ఫ్యాక్టర్ ను మరీ చివరి దాకా దాచి పెట్టి అప్పటిదాకా సినిమాను నడిపించడానికి వాసు ఇబ్బంది పడ్డప్పటికీ అసలు రహస్యం ఏంటో తెలిసే ఎపిసోడ్ ను బాగానే నడిపించాడు  ఈ ఎపిసోడ్ ప్రేక్షకుల్లో ఉత్కంఠ రేకెత్తిస్తుంది   ఐతే ప్రేక్షకులు ఉత్కంఠతో చూస్తున్న సమయంలో కూడా మాస్ ప్రేక్షకుల్ని దృష్టిలో ఉంచుకుని ఓ పిచ్చి ఫైట్ పెట్టడం విడ్డూరంగా అనిపిస్తుంది  అంతకుముందు శివలింగా శివలింగా అంటూ హీరోను మోస్తూ పెట్టిన పాట కూడా అర్థరహితంగా అనిపిస్తుంది  సినిమాలో చాలా చోట్ల తమిళ వాసనలు గుప్పున కొడతాయి  ఓవరాల్ గా చూస్తే ‘శివలింగ’ పూర్తిగా మాస్ ప్రేక్షకుల్ని తయారైన హార్రర్ కామెడీ థ్రిల్లర్  ఐతే ఈ సినిమా థ్రిల్ చేయడంలో సక్సెస్ అయింది కానీ హార్రర్ కామెడీ మాత్రం తేలిపోయాయి  లారెన్స్ పెర్ఫామెన్స్ అతడి డ్యాన్సులు ఫైట్లు కామెడీ బి-సి సెంటర్ల ప్రేక్షకులకు కనెక్టవ్వచ్చు కానీ సగటు ప్రేక్షకుడిని మాత్రం ‘శివలింగ’ చాలా వరకు విసిగిస్తుంది   నటీనటులు   లారెన్స్ కొత్తగా చేసిందేమీ లేదు  ఇందులో చేసింది సీఐడీ ఆఫీసర్ పాత్రే అయినా అందుకు తగ్గట్లు చేయలేదు లారెన్స్  ‘కాంచన’ సిరీస్ లో హీరో పాత్రకు కొనసాగింపులా ఉంటుందిది  ఎప్పట్లాగే ‘అతి’గా చేశాడు లారెన్స్  అతడి డ్యాన్సులు ఫైట్లు మాస్ ప్రేక్షకుల్ని ఆకట్టుకోవచ్చు  ‘గురు’లో రితికాను చూసి ఇందులో చూస్తే షాకవుతాం  పూర్తి భిన్నంగా కనిపించింది  దయ్యం పట్టిన సన్నివేశాల్లో బాగానే చేసింది కానీ ఆమెకు అతిగా మేకప్ వేసి చెడగొట్టారు  ఈ సినిమా చేయడానికి ముందు ‘చంద్రముఖి’ చూసిందో ఏమో కొంతవరకు జ్యోతికను అనుకరించే ప్రయత్నం చేసింది రితికా  శక్తివేల్ వాసు బాగా చేశాడు  అతడి నటన ఆకట్టుకుంటుంది  ఊర్వశి ఎప్పట్లాగే ఓవరాక్షన్ చేసింది  వడివేలు ‘చంద్రముఖి’లో పాత్రను గుర్తుకు తెచ్చాడు  ఒకట్రెండు సన్నివేశాల్లో నవ్వించాడు  కానీ అతడి కామెడీలో ఎక్కువగా తమిళ టచ్ కనిపిస్తుంది  మిగతా నటీనటులంతా మామూలే   సాంకేతికవర్గం   తమన్ పాటల్లో ఒక్కటంటే ఒక్కటీ ఆకట్టుకోదు  చాలా మొక్కుబడిగా చేసినట్లున్నాడు  పాటల్ని తమిళం నుంచి మక్కీకి మక్కీ దించినట్లున్నారు  నేపథ్య సంగీతం మాత్రం సినిమాకు తగ్గట్లుగా బాగానే కుదిరింది  ఛాయాగ్రహణం ఏమంత ప్రత్యేకంగా అనిపించదు  రెగ్యులర్ హార్రర్ సినిమాల స్టయిల్లోనే సాగింది  ఇప్పుడున్న స్టాండర్డ్స్ ప్రకారం చూస్తే ఇందులోని కంప్యూటర్ గ్రాఫిక్స్ విజువల్ ఎఫెక్ట్స్ చాలా సాదాసీదాగా అనిపిస్తాయి  ఇక రైటర్ కమ్ డైరెక్టర్ పి వాసు విషయానికి వస్తే ఆయన ఎంచుకున్న కథలో కంటెంట్ లేకపోలేదు  కథలోని లీడ్ పాయింట్ ఆకట్టుకుంటుంది  చిన్న చిన్న థ్రెడ్స్ ను కలిపి కథను బాగానే తయారు చేశారు  కానీ సమకూర్చిన స్క్రీన్ ప్లే ఓల్డ్ స్టయిల్ నరేషన్ నిరాశ పరుస్తాయి   చివరగా శివలింగ కొంచెం థ్రిల్ చేస్తాడు చాలా విసిగిస్తాడు  
__________________________
  ఆదిత్య వెంకటేష్ సిన్సియర్ బాక్సింగ్ కోచ్  ఐతే తన ముక్కుసూటితనం కోపం వల్ల అతను ఇబ్బందులు ఎదుర్కొంటుంటాడు  బాక్సింగ్ అసోసియేషన్లో రాజకీయాల వల్ల అతను ఢిల్లీ నుంచి వైజాగ్ కు బదిలీ అవుతాడు  తనేంటో రుజువు చేసుకోవడానికి చూస్తున్న ఆదిత్యకు రామేశ్వరి రితికా సింగ్ కనిపిస్తుంది  కూరగాయలమ్ముకుని బతికే పేదింటి అమ్మాయి అయిన రామేశ్వరిలో ఉన్న రా టాలెంట్ గుర్తించి ఆమెకు బాక్సింగ్ శిక్షణ ఇవ్వడం మొదలుపెడతాడు ఆదిత్య  ఐతే ఈ క్రమంలో ఆదిత్య రామేశ్వరి ఇద్దరూ అనేక ఒడుదొడుకులు ఎదుర్కొంటారు  వాటిని అధిగమించి ఆదిత్య రామేశ్వరిని ఛాంపియన్ బాక్సర్ గా ఎలా తీర్చిదిద్దాడన్నది మిగతా కథ   కథనం - విశ్లేషణ   తెలుగులో క్రీడల నేపథ్యంలో వాస్తవానికి దగ్గరగా సినిమాలు తెరకెక్కడం అరుదు  ‘అశ్విని’ లాంటి ఒకటీ అరా సినిమాలు మాత్రమే కనిపిస్తాయి  తమ్ముడు కబడ్డీ కబడ్డీ ఒక్కడు అమ్మా నాన్న ఓ తమిళ అమ్మాయి లాంటి స్పోర్ట్స్ బేస్డ్ సినిమాలు వచ్చాయి కానీ వాటిలో కమర్షియల్ టచ్ ఎక్కువగా ఉంటుంది  రియలిస్టిగ్గా ఉండవు  అలా కాకుండా క్రీడాకారుల కష్టమెలా ఉంటుందో వాళ్లెలా ట్రైన్ అవుతారో ఓ కోచ్ తన స్టూడెంట్ కోసం ఎంతలా తపిస్తాడో క్రీడా సంఘాల్లో రాజకీయాలు ఎలా ఉంటాయో వాస్తవానికి దగ్గరగా ఉండేలా చూపిస్తూ తెరకెక్కిన ఇన్ స్పైరింగ్ మూవీ ‘గురు’  బహుశా తెలుగులో ఈ తరహా సినిమా ఇదే మొదటిది కావచ్చు   క్షేత్ర స్థాయిలోకి వెళ్లి పరిశోధిస్తే మనుషుల జీవితాల్ని పరిశీలిస్తే గొప్ప కథలు బయటికి వస్తాయి అనడానికి తపనతో మనసు పెట్టి సినిమా తీస్తే చూస్తున్న ప్రతి ప్రేక్షకుడూ స్పందించేలా తయారవుతుంది అనడానికి ‘గురు’ రుజువుగా నిలుస్తుంది  ఇందులోని పాత్రలు ఊహల నుంచి పుట్టినవి కావు  సమాజం నుంచి వచ్చినవి  నిజంగా ఒక ఛాంపియన్ని తయారు చేయాలని తపించే కోచ్ ఎలా ఉంటాడు రా టాలెంట్ ఉన్న ఒక మహిళా బాక్సర్ ఎలా ఉంటుంది కోచ్-ప్లేయర్ రిలేషన్ షిప్ ఎలా ఉంటుంది ఛాంపియన్లు ఎలా తయారవుతారు అన్నది సుధ కొంగర ఎంతో పరిశోధించి తీసినట్లుగా కనిపిస్తుంది ‘గురు’లో  ప్రధాన పాత్రలు రెంటితోనూ ప్రేక్షకుల్ని రిలేట్ చేయడంలోనే ‘గురు’ విజయం దాగుంది  సినిమా అయ్యాక కూడా ఆ పాత్రల్ని వెంటాడితే ఆ పాత్రలతో మనం కనెక్టయినట్లే  ‘గురు’లో వెంకీ రితికల పాత్రలు అలాంటివే   ఓ బస్తీ అమ్మాయిలోని రా టాలెంట్ స్పార్క్ గమనించి తాను సాధించలేనిది ఆ అమ్మాయి సాధిస్తుందని భావించి ఆ అమ్మాయిని ట్రైన్ చేసే కోచ్ కథ ఇది  బాక్సింగ్ అసోసియేషన్ రాజకీయాలు అమ్మాయిలపై కోచ్ ల లైంగిక వేధింపులు అక్కాచెల్లెళ్ల సెంటిమెంట్ అపార్థాలు అసూయ కుట్ర ఇలా ఎన్నెన్నో అంశాలు ‘గురు’ కథలో మిళితమై ఉంటాయి  అన్నింటినీ బ్యాలెన్స్ చేస్తూ ఆసక్తికర డ్రామాతో ‘గురు’ను నడిపించింది సుధ కొంగర  బాక్సింగ్ కు సంబంధించి మనకు తెలియని కొత్త విషయాలెన్నో చెప్పడం ‘గురు’ ప్రత్యేకత  అలాగే కమర్షియల్ టచ్ ఇచ్చి ప్రధాన పాత్రల్ని లార్జర్ దన్ లైఫ్ క్యారెక్టర్లుగా చూపించకుండా సినిమాటిగ్గా సన్నివేశాల్ని నడిపించకుండా వాస్తవానికి దగ్గరగా సినిమాను తీర్చిదిద్దడం వల్ల కూడా ‘గురు’ ప్రత్యేకంగా అనిపిస్తుంది   హీరో పాత్ర పరిచయం దగ్గర్నుంచే ‘గురు’ కొత్తగా అనిపిస్తుంది  తెర మీద ఆదిత్య కనిపిస్తాడు తప్ప వెంకీ కనిపించడు  బిల్డప్పులేమీ లేకుండా ఒక సన్నివేశంలో భాగంగా హీరో పాత్ర మామూలుగా పరిచయమవుతుంది  అక్కడి నుంచే కథ కూడా మొదలైపోతుంది  హీరోయిన్ పాత్ర కూడా అంతే  లీడ్ క్యారెక్టర్లు రెండూ కూడా టిపికల్ గా కొంచెం తలతిక్కగా ఉండటంతో ఆ రెండు పాత్రల మధ్య వచ్చే సన్నివేశాలు కూడా ఆసక్తికరంగా సాగుతాయి  ఆరంభ సన్నివేశాల తర్వాత వెంకీ పాత్ర బ్యాక్ సీట్ తీసుకుంటే రితిక లీడ్ తీసుకుంటుంది  ఆమె నటన యాటిట్యూడ్ ప్రేక్షకుల దృష్టిని పక్కకు పోనివ్వవు  స్వతహాగా మార్షల్ ఆర్ట్స్ వచ్చిన అమ్మాయి కావడంతో బాక్సర్ పాత్రలో రితిక అదరగొట్టింది  వెంకీ-రితిక మధ్య వచ్చే సన్నివేశాలు కొత్తగా ఆసక్తికరంగా ఉండటంతో ప్రథమార్ధం శరవేగంగా సాగిపోతుంది  ఇంటర్వెల్ ముందు డ్రామా మలుపు ఆకట్టుకుంటాయి   ఐతే ద్వితీయార్దంలో కథనం కొంచెం గాడి తప్పుతుంది  వెంకీ పాత్రతో తెర మీది నుంచి పక్కకు తప్పుకున్నాక వచ్చే సన్నివేశాలు అంత ఆసక్తి రేకెత్తించవు  కథనం కొంచెం సాగతీతగానూ అనిపిస్తుంది  వెంకీ పాత్ర ఎప్పుడు మళ్లీ సీన్లోకి వస్తుందా అని ప్రేక్షకులంతా ఎదురు చూస్తారు  ఆ పాత్ర పునరాగమనంతో మళ్లీ కథనం ఊపందుకుంటుంది  ప్రి క్లైమాక్స్ క్లైమాక్స్ ఎమోషనల్ గా సాగుతాయి  పతాక సన్నివేశం ఉత్కంఠ రేకెత్తిస్తుంది  బౌట్ అయ్యాక వెంకీ-రితిక మధ్య వచ్చే సన్నివేశం సినిమాలో హై పాయింట్  ఎమోషనల్ గా కదిలించే ఆ సన్నివేశాన్ని తెరమీదే చూడాలి  నిడివి తక్కువుండటం ప్లస్  ఐతే ‘గురు’లో ప్రతికూలతలు లేకపోలేదు  కమర్షియాలిటీకి దూరంగా ఉండటం వల్ల ‘గురు’ అన్ని వర్గాల ప్రేక్షకులకూ నచ్చకపోవచ్చు  కథగా చూస్తే ‘గురు’ అంత కొత్తగా ఏమీ అనిపించదు  ఓ దశ దాటాక సినిమా ఎలా సాగుతుందన్నది అంచనా వేసేయొచ్చు  ద్వితీయార్ధంలో వచ్చే మలుపు నాటకీయత ప్రేక్షకుడు ముందే ఊహించేయగలడు  ఇక తమిళ వెర్షన్ చూసిన వాళ్లకు ఇది జిరాక్స్ కాపీలా అనిపిస్తుంది  తేడా ఏమైనా ఉందంటే అది వెంకీ పెర్ఫామెన్సే  ఐతే ఒరిజినల్లోని ఫీల్ ఎమోషన్లు తెలుగు ప్రేక్షకుల్లోనూ కలిగించడంలో సుధ విజయవంతమైంది   నటీనటులు   వెంకటేష్ రితికా సింగ్ ఇద్దరూ ఇద్దరే  ఎవరికి ఎవరూ తీసిపోకుండా అద్భుతంగా నటించారు  ఒరిజినల్లో మాధవన్ ను చూసి వారెవా అనుకున్నవాళ్లు కూడా వెంకీని చూసి అలాంటి ఫీలింగే పొందుతారు  ఇక నేరుగా వెంకీని చూసిన వాళ్లు మెస్మరైజ్ అయిపోతారు  సినిమాలో ఎక్కడా వెంకీ కనిపించడసలు  ఇమేజ్ గురించి పట్టించుకోకుండా పాత్రకు తగ్గట్లుగా ఒదిగిపోయాడు వెంకీ  ఆయన సీరియస్ గా నటిస్తే ఎంత బాగుంటుందో చెప్పడానికి ఈ సినిమా మరో రుజువు  వెంకీ కెరీర్ బెస్ట్ పెర్ఫామెన్సెస్ లో ఇది ఒకటిగా నిలుస్తుంది  అగ్రెసివ్ గా కనిపించే సీన్లలో వెంకీ అదరగొట్టేశాడంతే  ఇంటర్వెల్ ముందు వచ్చే సీన్లో ఆయన హావభావాలు కట్టిపడేస్తాయి  ఇక రితికా సింగ్ గురించి ఎంత చెప్పినా తక్కువే  వెంకీ పాత్రలో ఇంకొకరిని ఊహించుకోగలమేమో కానీ రితికా విషయంలో ఆ ఛాన్సే లేదు  స్వతహాగా బాక్సర్ కూడా కావడంతో ఆమె ఈ పాత్రలో జీవించేసింది  ఆమెను చూస్తున్నంత సేపూ అది నటనలా అనిపించదు  నిజంగానే ఓ బాక్సర్ జీవితాన్ని చూస్తున్న ఫీలింగ్ కలిగిస్తుంది రితికా  ఐతే రితికకు డబ్బింగ్ విషయంలో కొంచెం శ్రద్ధ పెట్టాల్సింది  యాస కొంచెం ఇబ్బందికరంగా అనిపిస్తుంది  లక్స్ పాత్రలో ముంతాజ్ కూడా ఆకట్టుకుంటుంది  నెగెటివ్ రోల్ లో జాకీర్ హుస్సేన్ కూడా బాగా నటించాడు  నాజర్ పాత్ర ఆయన నటన ఆకట్టుకుంటుంది  తనికెళ్ల భరణి రఘుబాబు అనితా చౌదరి కూడా ఓకే   సాంకేతిక వర్గం   సంతోష్ నారాయణన్ నేపథ్య సంగీతం శక్తి వేల్ ఛాయాగ్రహణం సినిమాకు బలంగా నిలిచాయి  సంతోష్ పాటల్లో తమిళ వాసనలు కొడతాయి  జింగిడి జింగిడి ఓయ్ సక్కనోడా పాటలు బాగున్నాయి  సన్నివేశాల్ని ఎలివేట్ చేయడంలో నేపథ్య సంగీతం కీలక పాత్ర పోషించింది  శక్తివేల్ కెమెరా పనితనం కూడా సినిమాను ప్రత్యేకంగా నిలబెడుతుంది  బాక్సింగ్ బౌట్స్ ముఖ్యంగా పతాక సన్నివేశంలో ఛాయాగ్రహణం సూపర్బ్  హర్షవర్ధన్ రాసిన డైలాగులు సన్నివేశాలకు తగ్గట్లుగా సహజంగా ఉన్నాయి  ఐతే డైలాగులు చాలా వరకు ఒరిజినల్ నుంచే తీసుకున్నట్లున్నాయి  నిర్మాణ విలువలు బాగున్నాయి  ఇక దర్శకురాలు సుధ కొంగర ఎంత తపనతో ఈ సినిమా తీసిందన్నది తెరమీద స్పష్టంగా కనిపిస్తుంది  ఆమె సినిమా తీసేముందు చేసిన పరిశోధన అంతా కూడా స్పష్టంగా తెలుస్తుంది  వాస్తవానికి దగ్గరగా ఉండేలా సినిమాను తెరకెక్కిస్తూనే ఎమోషనల్ గా కదిలించడంలో ఇన్ స్పైర్ చేసేలా సినిమాను రూపొందించడంలో ఆమె విజయవంతమైంది   ఒకప్పుడు ‘ఆంధ్రా అందగాడు’ అనే ఊరూ పేరు లేని సినిమా తీసిన సుధ కొంగర ‘గురు’ లాంటి సినిమా తీసిందంటే ఆశ్చర్యపోవాల్సిందే  చరిత్రను బట్టి చూస్తే ఒక లేడీ డైరెక్టర్ నుంచి ఇలాంటి సినిమా రావడం ఆశ్చర్యం కలిగించే విషయమే  స్పోర్ట్స్ డ్రామాల్ని ఎలా తీయాలో చెప్పడానికి సుధ ఒక ‘గురు’ను ఒక ఉదాహరణగా నిలబెట్టిందనడంలో సందేహం లేదు   చివరగా గురుశిష్యులు మనసులు గెలుస్తారు  
__________________________
భూపతి రాజా - శివ మాటలు శ్రీనివాస్ రెడ్డి స్క్రీన్ ప్లే వాసు వర్మ - దీపక్ రాజ్ - కిషోర్ కుమార్ పార్థసాని డాలీ నిర్మాత శరత్ మరార్ దర్శకత్వం కిషోర్ కుమార్ పార్థసాని డాలీ  ‘సర్దార్ గబ్బర్ సింగ్’తో తీవ్రంగా నిరాశ పరిచిన పవన్ కళ్యాణ్ ఈసారి ఎక్కువ విరామం తీసుకోకుండా ఏడాది లోపే ‘కాటమరాయుడు’గా వచ్చేశాడు  తమిళ హిట్ మూవీ ‘వీరం’ రీమేక్ గా తెరకెక్కిన ఈ చిత్రానికి ‘గోపాల గోపాల’ ఫేమ్ కిషోర్ కుమార్ పార్థసాని డాలీ దర్శకుడు  ప్రారంభోత్సవం జరుపుకున్నపుడు అంతగా ఆసక్తి రేకెత్తించని ఈ చిత్రం  విడుదల సమయానికి మంచి హైప్ తెచ్చుకుంది  భారీ అంచనాల మధ్య ఈ రోజే ప్రేక్షకుల ముందుకొచ్చిన ఈ చిత్రం ఆ అంచనాల్ని ఎంతమేరకు అందుకుందో చూద్దాం పదండి     కాటమరాయుడు పవన్ కళ్యాణ్ రాయలసీమలో ఒక ఊరికి పెద్ద  అతడికి నలుగురు తమ్ముళ్లు  చిన్నతనం నుంచి వాళ్లను కష్టపడి పెంచి పెద్ద చేస్తాడు కాటమరాయుడు  తమ్ముళ్లంటే అతడికి ప్రాణం  తమ్ముళ్లకు అతనంటే ప్రాణం  ఐతే ఎక్కడ అన్యాయం జరిగితే అక్కడ ప్రత్యక్షమై అక్రమార్కుల పని పట్టే కాటమరాయుడికి శత్రువులూ ఎక్కువే  అమ్మాయిలకు ఆమడదూరంలో ఉండే కాటమరాయుడికి అవంతి శ్రుతి హాసన్తో ముడిపెడతారు అతడి తమ్ముళ్లు  రాయుడి తమ్ముళ్లు చెప్పిన అబద్ధాల్ని నమ్మి మరికొన్ని కారణాలతో అతణ్ని ప్రేమిస్తుంది అవంతి  రాయుడు కూడా ఆమెను ప్రేమిస్తాడు  కానీ అవంతి అనుకున్నట్లుగా కాటమరాయుడు శాంతి కామకుడేమీ కాదని తనకు తెలుస్తుంది  అప్పుడు ఆమె ఏం చేసింది అవంతి కోసం కాటమరాయుడు మారాడా చివరికి వీళ్లిద్దరూ ఒక్కటయ్యారా లేదా అన్నది మిగతా కథ   కథనం-విశ్లేషణ   కాటమరాయుడు తన ప్రేయసి ఇంట్లో ఉండేటప్పుడు ఆ ఊరికి అతను కొత్త  తనకు కాబోయే మావయ్యను ఓ రౌడీ గ్యాంగ్ బెదిరిస్తుంటే తాను వెళ్లి మాట్లాడి సమస్యను పరిష్కరించుకుని వస్తానంటాడు రాయుడు  అక్కడికెళ్లాక పెద్ద రౌడీ రాయుడిని చూసి తేలిగ్గా మాట్లాడతాడు  అంతలో ఆ రౌడీ తండ్రి ఫోన్ చేస్తాడు  పనయ్యిందా అంటే ఎవడో కాటమరాయుడు అని వచ్చాడు అంటాడు  అంతే అవతల వ్యక్తికి చెమటలు పట్టేస్తాయి  కాటమరాయుడా ఐతే వెంటనే కాళ్లు పట్టుకోమంటాడు  అప్పటిదాకా విర్రవీగిన ఆ రౌడీ వణికిపోయి కాళ్లు పట్టేసుకుంటాడు  రెండు నిమిషాల్లో రౌడీ తండ్రి కూడా అక్కడ వాలిపోయి తన కొడుకును వదిలేయమని రాయుడిని వేడుకుంటాడు   రెండు మూడు దశాబ్దాల నుంచి చూస్తున్నాం ఇలాంటి సీన్స్  కాకపోతే హీరోయిజాన్ని ఎలివేట్ చేసే ఇలాంటి సన్నివేశాలు ఎన్నిసార్లు చూసినా మాస్ జనాలు ఊగిపోతారు  అందులోనూ పవన్ కళ్యాణ్ ను ఇలాంటి సీన్లో చూస్తే అతడి అభిమానుల ఉత్సాహం ఎలా ఉంటుందో చెప్పేదేముంది ‘కాటమరాయుడు’ సినిమా ఎలా సాగుతుందో చెప్పడానికి ఈ సీన్ ఒక ఉదాహరణ  పవన్ మాస్ ఇమేజ్ ను వాడుకుని అభిమానుల్ని మాస్ ప్రేక్షకుల్ని అలరించడానికి చేసిన ప్రయత్నమే ‘కాటమరాయుడు’  ఇది రొటీన్ గా ఒక ఫార్ములా ప్రకారం సాగిపోయే మాస్ మసాలా కమర్షియల్ ఎంటర్టైనర్  కథాకథనాల్లో ఏమాత్రం కొత్తదనం కనిపించదు  వైవిధ్యం కోరుకుంటే నిరాశ తప్పదు  మాస్ క్యారెక్టర్లో పవన్ హీరోయిజాన్ని ఎంజాయ్ చేయగలిగితేనే ‘కాటమరాయుడు’ ఓకే అనిపిస్తుంది  లేదంటే కష్టం   కథాకథనాల పరంగా ‘కాటమరాయుడు’ చాలా పాతగా అనిపిస్తుంది కానీ పవన్ ఇలాంటి కథలో ఇలాంటి క్యారెక్టర్లో ఇలాంటి అవతారంలో కనిపించడమే ఇందులో కొత్దదనం  తొలిసారి పూర్తి స్థాయి గ్రామీణ కథలో నటించిన పవన్ పంచెకట్టు ఖద్దరు చొక్కాల్లో మెలితిరిగిన మీసంతో సరికొత్త అవతారంలో దర్శనమిచ్చాడు  పవన్ నటన హావభావాలు కూడా కొంచెం భిన్నంగానే ఉంటాయి  తనదైన శైలిలో హీరోయిజం పండిస్తూ యాక్షన్ సన్నివేశాల్లో అదరగొడుతూ రొమాంటిక్ సీన్స్ లో కూడా మెప్పిస్తూ తన అభిమానుల్ని అలరిస్తూ సాగిపోతాడు పవన్  కాబట్టి పవన్ తో కనెక్టయితే ‘కాటమరాయుడు’తో కూడా జనాలు కనెక్టవుతారు  అలా కాకుండా కథాకథనాల మీదే ఫోకస్ పెడితే మాత్రం ఇది నిరాశ పరిచే చిత్రమే   ‘వీరం’ ఒరిజినల్ చూసిన వాళ్లకు అసలు ఏమంత ప్రత్యేకత ఉందని దీన్ని పవన్ రీమేక్ చేయాలనుకున్నాడన్న సందేహం కలిగి ఉండొచ్చు  మామూలుగా తమిళ సినిమాలు తెలుగుతో పోలిస్తే కొంచెం అడ్వాన్స్డ్ గా ఉంటాయి  కానీ తెలుగులో కూడా ఔట్ డేట్ అయిపోయిన ఫార్ములా కథతో ‘వీరం’ చేశాడు అజిత్  ఇప్పుడు ఆ కథనే తెలుగులోకి తెచ్చారు  తెలుగులో చాలా మార్పులు చేసేసినట్లు చెప్పుకున్నారు కానీ అంత పెద్ద మార్పులేమీ కనిపించవు  కొత్తగా కొన్ని సన్నివేశాలు కలిశాయి కానీ మూల కథ ఏమీ మారలేదు  తమిళంలో లాగే తెలుగులోనూ రొటీన్ గా సాగిపోతుంది ‘కాటమరాయుడు’  కథ పరంగా ఏమంత ఎగ్జైట్మెంట్ కలిగించే అంశాలేమీ లేవు ఇందులో  రాయలసీమ నేపథ్యం ఒక ఊరి పెద్ద ఎవరైనా అన్యాయంగా ప్రవర్తిస్తే తాటతీస్తాడు  అమ్మాయిలంటే అస్సలు పడదు  అలాంటి వాడు ప్రేమలో పడతాడు  హీరోయిన్ ఆమె కుటుంబం కోసం మారే ప్రయత్నం చేస్తాడు ఈ నేపథ్యంలో ఒక సంఘర్షణ శత్రువులతో పోరు చివరికి కథ సుఖాంతం ఇలా ఒక కమర్షియల్ ఫార్మాట్లో సాగుతుంది ఈ కథ   హీరోయిజం బాగా ఎలివేట్ అయ్యే ఆరంభ సన్నివేశంతోనే ‘కాటమరాయుడు’ ఎలా ఉంటుందన్న ఐడియా ప్రేక్షకులకు వచ్చేస్తుంది  పవన్ పాత్రతో ఎంటర్టైన్ చేయడమే లక్ష్యంగా సినిమా నడుస్తుంది  ఫైట్ పాట అయ్యాక రొమాంటిక్ ట్రాక్ తో ప్రథమార్ధాన్ని నడిపించారు  సినిమా మొత్తంలో అత్యంత మెప్పించేది పవన్-శ్రుతి మధ్య వచ్చే రొమాంటిక్ ట్రాకే  ముఖ్యంగా పవన్ శ్రుతికి ప్రపోజ్ చేసే సీన్ బాగా ఎంటర్టైన్ చేస్తుంది  రెండు ఫైట్లు మూడు పాటలు కొంచెం కామెడీ కొంచెం రొమాన్స్ ఇలా ప్రథమార్ధం వరకు ఓ మోస్తరుగానే నడిచిపోతుంది కానీ ద్వితీయార్ధం మాత్రం తేలిపోయింది  రొమాన్స్ కామెడీ పాళ్లు తగ్గిపోవడం ప్రధానంగా యాక్షన్ మీదే కథ నడవడం కొన్ని అనవసర సన్నివేశాలు సాగతీత వల్ల ద్వితీయార్దం భారంగా గడుస్తుంది  ఫస్టాఫ్ లో వచ్చిన విలన్లు సరిపోరని ఇంకో పెద్ద విలన్ని తీసుకొచ్చారు  ఆ పాత్రకు సంబంధించిన ఎపిపోడ్ వల్ల సినిమా లెంగ్త్ పెరిగింది  సినిమాను ముగించిన తీరు కూడా మామూలుగా ఉంటుంది  ద్వితీయార్ధం సినిమాపై అప్పటిదాకా ఉన్న ఇంప్రెషన్ ను కొంచెం తగ్గిస్తుంది  హీరో హీరోయిన్ల మధ్య వచ్చే పాటలు సినిమాకు పెద్ద మైనస్ అయ్యాయి  అవి కథాగమనానికి కూడా అడ్డంకిగా మారాయి  ఓవరాల్ గా ‘కాటమరాయుడు’ పవన్ అభిమానుల్ని మాత్రమే మెప్పించే మాస్ మసాలా ఎంటర్టైనర్   నటీనటులు   ‘కాటమరాయుడు’లో పవన్ కళ్యాణ్ ది వన్ మ్యాన్ షో  తన అభిమానుల్ని పూర్తి స్థాయిలో అలరించాడు పవన్  అతడి ఆహార్యం చాలా బాగుంది  లుక్ గెటప్ పరంగా కెరీర్ మొత్తంలో వన్ ఆఫ్ ద బెస్ట్ ‘కాటమరాయుడు’ క్యారెక్టర్ అని చెప్పుకోవచ్చు  యాక్షన్ ఎపిసోడ్లలో హీరోయిన్ తో రొమాన్స్ విషయంలో టిపికల్ పవన్ కళ్యాణ్ అభిమానుల్ని ఆకట్టుకుంటాడు  క్లైమాక్స్ లో ఎమోషన్ కూడా బాగానే పండించాడు పవన్  శ్రుతి హాసన్ ఓకే  కీలకమైన పాత్రే కానీ పెర్ఫామెన్స్ కు అంత స్కోప్ ఏమీ లేదు  ఆమె గ్లామర్ పరంగా కనువిందు చేసింది  ఐతే శ్రుతి ఫిజిక్ విషయంలో కొంచెం జాగ్రత్త పడాల్సిన అవసరముందనిపిస్తుంది  కొంచెం షేపవుట్ అవుతున్న సంగతి గమనించవచ్చు  పవన్ తమ్ముళ్లుగా నటించిన వాళ్లలో అజయ్ కు ఎక్కువ మార్కులు పడతాయి  శివబాలాజీ కృష్ణచైతన్య కమల్ కామరాజు ఓకే అనిపిస్తారు  ఆలీ బాగానే ఎంటర్టైన్ చేశాడు  నాజర్ కు ఇలాంటి పాత్ర మామూలే  విలన్ తరుణ్ అరోరాది మామూలు క్యారెక్టరే  ప్రదీప్ రావత్ కూడా అంతే  రావు రమేష్ కొంచెం డిఫరెంటుగా ట్రై చేశాడు కానీ నటన మరీ అతిగా అనిపిస్తుంది  అతడి క్యారెక్టర్ ఫన్నీగా ఉంటుంది  పృథ్వీ పెద్దగా చేసిందేమీ లేదు   సాంకేతికవర్గం   అనూప్ రూబెన్స్ సంగీతం సోసోగా అనిపిస్తుంది  ఇలాంటి మాస్ మసాలా సినిమాకు తగ్గట్లుగా అతడి సంగీతం లేదు  మిర్రా మిర్రా మీసం మినహా పాటల్లో అంత ఊపు లేదు  పాటలు తీసిపడేయదగ్గట్లు లేవు కానీ ఈ సినిమాకు తగ్గట్లుగా అయితే లేవు  నేపథ్య సంగీతం కూడా అలాగే అనిపిస్తుంది  ప్రసాద్ మూరెళ్ల ఛాయాగ్రహణం బాగుంది  విజువల్స్ ఆకట్టుకుంటాయి  నిర్మాణ విలువలు ఆశించిన స్థాయిలో లేవు  ట్రైన్ ఫైట్లో వీఎఫెక్స్ తేలిపోయాయి  మిర్రా మిర్రా మీసం పాటను బాగానే తీశారు కానీ మిగతా పాటల విషయంలో రాజీ పడ్డట్లు కనిపిస్తుంది  చాలా హడావుడిగా లాగించేసినట్లు అనిపిస్తుంది  ఇక దర్శకుడు డాలీ తన రచయితల బృందంతో కలిసి ‘వీరం’ను పవన్ ఇమేజ్ కు తగ్గట్లుగా తీర్చిదిద్దాడు  హీరోయిజం ఎలివేట్ చేయడంలో యాక్షన్ ఎపిసోడ్లలో డాలీ ఆకట్టుకున్నాడు  డైలాగులు బాగానే కుదిరాయి  ‘‘చావుకే నేనంటే భయం నేను ఎవరి దగ్గరికి వెళ్లమంటే వాళ్ల దగ్గరికి వెళ్తుంది’’ లాంటి డైలాగులు ఆకట్టుకుంటాయి  ఇది రీమేక్ కాబట్టి కథాకథనాలు రొటీన్ ఉన్నాయని డాలీని నిందించలేం  చాలా వరకు ఒరిజినల్ ను ఫాలో అయిపోయాడతను   చివరగా ఇది రొటీన్ కాటమరాయుడు  
__________________________
  గౌతమ్ సాయిరాం శంకర్ ఒక ఫైనాన్స్ కంపెనీలో లోన్ రికవరీ ఏజెంటుగా పని చేస్తుంటాడు  అతను మొక్కల్ని ప్రాణంగా ప్రేమించే స్వేచ్ఛ రేష్మి మీనన్ అనే అమ్మాయిని ప్రేమిస్తాడు  ఆ అమ్మాయికి ఏవేవో అబద్ధాలు చెప్పి ప్రేమలో పడేస్తాడు  స్వేచ్ఛ గౌతమ్ కు తన ప్రేమను చెప్పడానికి వస్తున్న సమయంలో అతడి కళ్ల ముందే కిడ్నాపవుతుంది  ఆమెను కిడ్నాప్ చేసిన వ్యక్తి గౌతమ్ ను బెదిరించడం మొదలుపెడతాడు  ఇంతకీ అతనా కిడ్నాప్ ఎందుకు చేశాడు అతడి డిమాండ్లేంటి గౌతమ్ తన ప్రేయసిని కాపాడుకోవడానికి ఏం చేశాడు అన్నది మిగతా కథ   కథనం - విశ్లేషణ   ‘నేనోరకం’ ఒక కిడ్నాప్ డ్రామా నేపథ్యంలో సాగే సినిమా ఈ సినిమాకు ఆకర్షణగా నిలిచేది కూడా కిడ్నాప్ దాని చుట్టూ తిరిగే వ్యవహారమే  కాకపోతే సమస్య ఏంటంటే ఈ కిడ్నాప్ డ్రామా ఇంటర్వెల్ దగ్గర మొదలవుతుంది  అక్కడి నుంచే కొంచెం ఆసక్తికరంగా సాగుతుంది  ఐతే ఈ కిడ్నాప్ డ్రామా మొదలవడానికి ముందు జరిగే వ్యవహారమే ప్రేక్షకుల సహనాన్ని పరీక్షిస్తుంది  దర్శకుడు అసలు కథలోకి వెళ్లేముందు పాత్రల పరిచయం రొమాంటిక్ ట్రాక్ కామెడీ వీటి కోసం ప్రథమార్ధాన్ని వాడుకున్నాడు  ఐతే ఇవన్నీ టైంపాస్ వ్యవహారాల్లాగా కనిపిస్తాయి తప్ప కథనానికి పెద్దగా ఉపయోగపడలేదు  ప్రథమార్ధాన్ని ఏదోలా నింపేద్దామని చూడకుండా ప్రేమకథను కూడా కొంత ఆసక్తికరంగా చెప్పి ఉంటే ‘నేనోరకం’ మేలురకంగా ఉండేది   ఓ సందేశాన్ని కిడ్నాప్ డ్రామాతో ముడిపెట్టి చెప్పే సినిమా ‘నేనోరకం’  ఆ సందేశం ఏంటన్నది తెరమీదే చూడాలి  ప్రథమార్ధంలో ప్రేమకథను నడిపించి ఆ తర్వాత అసలు మూల కథలోకి వెళ్లాడు దర్శకుడు  హీరో హీరోయిన్ని తొలి చూపులోనే ప్రేమించేయడం ఆమెకేవో అబద్ధాలు చెప్పి ప్రేమలోకి దింపడం హీరోయిన్ సరైన కారణమేమీ లేకుండా హీరోను ప్రేమించేయడం మధ్య మధ్యలో పాటలు కామెడీ సీన్లు ఇలా సగం వరకు చాలా మామూలుగా సాగిపోతుంది ‘నేనోరకం’  ఐతే ఇంటర్వెల్ దగ్గర మలుపు ఆసక్తి రేకెత్తిస్తుంది  ద్వితీయార్ధమంతా హీరో పరుగెడుతూనే ఉంటాడు  అప్పటిదాకా నత్తనడకన సాగుతున్న కథనం కూడా కొంచెం పరుగందుకునేది ఇక్కడే  కిడ్నాపర్ ఉద్దేశమేంటి అన్నది వెంటనే అర్థం కానివ్వకుండా ప్రేక్షకుడి అంచనాలకు అందకుండా సన్నివేశాలు నడుస్తాయి ద్వితీయార్ధంలో  ఐతే ఓ దశ దాటాక విలన్ ఉద్దేశమేంటో నెమ్మదిగా అర్థమవుతుంది  అక్కడి నుంచి కథ ప్రేక్షకుడి అంచనాలకు తగ్గట్లే సాగుతుంది   ప్రథమార్ధంతో పోలిస్తే ద్వితీయార్ధం బెటర్ గా అనిపిస్తుంది కానీ అది కూడా పూర్తిగా అయితే మెప్పించదు  ఇక్కడా లోపాలు లేకపోలేదు  శరత్ కుమార్ పాత్ర అమ్మాయిని కిడ్నాప్ చేయడానికి ఎంచుకున్న కారణం ఆ అమ్మాయి బాయ్ ఫ్రెండుకి రకరకాల పరీక్షలు పెట్టడం అంత లాజికల్ గా అనిపించదు  దీనికి సంబంధించిన సన్నివేశాలు కొంచెం ఫోర్స్డ్ గా అనిపిస్తాయి  ఐతే లాజిక్కుల గురించి ఎక్కువ ఆలోచించనివ్వకుండా చకచకా సాగిపోవడం ‘నేనోరకం’ రెండో అర్ధంలో ఉన్న ప్లస్ పాయింట్  ప్రి క్లైమాక్స్ వరకు బాగానే నడిపించిన దర్శకుడు అందుకు క్లైమాక్స్ రాసుకోలేకపోయాడు  సినిమాను చాలా మామూలుగా ముగించేశాడు  ఓవరాల్ గా ‘నేనోరకం’ కొంతవరకు ఇబ్బంది పెట్టి కొంతమేరకు ఆకట్టుకుంటుంది  సాయిరాం శంకర్ గత సినిమాలతో పోలిస్తే ఇది బెటరే   నటీనటులు   సాయిరాం శంకర్ ఒకప్పటి ‘అతి’ వదిలి మామూలుగా నటించాడు  డైలాగ్ డెలివరీ ఇప్పటికీ కొంచెం ఇబ్బందిగానే ఉన్నప్పటికీ నటనతో మెప్పించాడు  ప్రేయసిని కాపాడుకోవడానికి తపిస్తూ సంఘర్షణ అనుభవించే సన్నివేశాల్లో అతడి నటన ఆకట్టుకుంటుంది  రేష్మి మీనన్ అందంగా ఉంది  నటన కూడా ఓకే  సినిమాలో హీరో హీరోయిన్ల కంటే కూడా శరత్ పాత్రే సినిమాలో కీలకం  దానికి తగ్గట్లే శరత్ నటించాడు కానీ ఆయన్ని ఇంకా బాగా వాడుకుని ఉండాల్సిందనిపిస్తుంది  శరత్ సొంతంగా డబ్బింగ్ కూడా చెప్పుకున్నాడు  అది ఇబ్బందికరంగా అయితే లేదు  ఆదిత్య మీనన్ కూడా బాగానే చేశాడు  ఎమ్మెస్ చనిపోవడానికి ముందు చేసిన పాత్రకు డబ్బింగ్ తో బాగానే మేనేజ్ చేశారు  వైవా హర్ష కామెడీ పర్వాలేదు  పృథ్వీ పాత్రేమీ అంత ప్రత్యేకంగా లేదు  మిగతా వాళ్లంతా మామూలే   సాంకేతికవర్గం   చక్రి తమ్ముడు మహిత్ నారాయణ అందించిన సంగీతం ఆకట్టుకుంటుంది  పాటలు పర్వాలేదు  ఒక మెలోడీలో చక్రిని గుర్తుకు తెచ్చాడు మహిత్  ఐతే సినిమాకు పాటలు పెద్ద స్పీడ్ బ్రేకర్లలా తయారయ్యాయి  ద్వితీయార్ధంలో నేపథ్య సంగీతం కీలక పాత్ర పోషించింది  సన్నివేశాలు ఉత్కంఠ రేకెత్తించడానికి బ్యాగ్రౌండ్ స్కోర్ ఉపయోగపడింది  సిద్ధార్థ్ ఛాయాగ్రహణం కూడా ఓకే  నిర్మాణ విలువలు పర్వాలేదు  కొత్త దర్శకుడు సుదర్శన్ ఒక సందేశాన్ని కిడ్నాప్ డ్రామాతో ముడిపెట్టి చెప్పే ప్రయత్నం చేశాడు  అతను అక్కడక్కడా మెప్పించాడు  అతనెంచుకున్న కథాంశం ఆసక్తి రేకెత్తించేదే  ఐతే కిడ్నాప్ డ్రామాను బాగానే నడిపించిన  దర్శకుడు రొమాంటిక్ ట్రాక్ కామెడీ విషయంలో పెద్దగా మెప్పించలేకపోయాడు  శరత్ కుమార్ లాంటి సీనియర్ నటుడిని ఎంచుకుని అతడి పాత్రను ప్రేక్షకులకు కనెక్ట్ చేయడంలో దర్శకుడు ప్రతిభ చూపించాడు  అతను కథాకథనాల్ని ఇంకాస్త క్రిస్ప్ గా తీర్చిదిద్దుకుని ఉండాల్సింది   చివరగా నేనోరకం అదోరకం  
__________________________
  దీపక్ రెహమాన్ ఒకప్పుడు ఎస్సైగా పని చేసి ఓ ప్రమాదంలో కాలు పోగొట్టుకుని రిటైర్మెంట్ తీసుకుంటాడు  ఐపీఎస్ కావాలని ఆశపడుతున్న ఓ కుర్రాడు దీపక్ ను కలవగా తన కాలు పోవడానికి తన జీవితం తలకిందులు కావడానికి దారి తీసిన ఒక కేసు గురించి చెప్పడం మొదలుపెడతాడు దీపక్  ఓ కుర్రాడి ఆత్మహత్య దగ్గర ఈ కేసు పరిశోధన ఆరంభమై అనేక కొత్త కోణాల్లోకి వెళ్తుంది  మరి ఆ కొత్త కోణాలేంటి ఈ కేసులో అసలేం జరిగింది ఆ కేసు రెహమాన్ జీవితంపై ఎలాంటి ప్రభావం చూపింది ఈ విషయాలన్నీ తెరమీదే చూసి తెలుసుకోవాలి   కథనం - విశ్లేషణ   ‘16’ అంచనాలకు అందకుండా సాగే ఒక విభిన్నమైన ఇన్వెస్టిగేటివ్ థ్రిల్లర్  ఏమాత్రం అంచనాల్లేకుండా థియేటర్లలోకి అడుగుపెట్టే ప్రేక్షకుల్ని ‘16’ కచ్చితంగా ఆశ్చర్యపరుస్తుంది  గతంలో ఎన్నో క్రైమ్ థ్రిల్లర్లు చూసిన అనుభవమున్నా సరే ఈ కథలోని మలుపుల్ని ఊహించడం అంత సులువు కాదు  ఆరంభం నుంచి చివరిదాకా ప్రేక్షకుల్ని గెస్సింగ్ లో ఉంచుతూ ఉత్కంఠ రేపుతూ చివర్లో ఓ కొత్త అనుభూతిని మిగులుస్తుంది ‘16’  నరేషన్ కొంచెం కన్ఫ్యూజింగ్ గా ఉండటం సగటు ప్రేక్షకుడికి మరీ పరీక్ష పెట్టేలా సినిమా సాగడం కాస్త మింగుడుపడనట్లుండే క్లైమాక్స్ ఎస్టాబ్లిష్డ్ నటీనటులు లేకపోవడం ‘16’లోని ప్రతికూల అంశాలు  ఐతే ఒక వైవిధ్యమైన థ్రిల్లర్ చూసి కొత్త అనుభూతి పొందాలనుకుంటే మాత్రం ‘16’ మంచి ఛాయిస్   ‘16’ కథ ఇదీ అని ఒక పద్ధతి ప్రకారం వరుస క్రమంలో చెప్పడం కష్టం  అంత సంక్లిష్టంగా ఉంటుంది ఈ కథ  ఈ కథను దర్శకుడు చెప్పిన తీరు కూడా అంత వైవిధ్యంగా ఉంటుంది  ‘‘ఈ కథను నరేట్ చేసింది నేనే కాబట్టి ఇందులో నేనే కథానాయకుడిగా కనిపిస్తా  మరొకరి కోణంలో చెబితే మాత్రం నేను విలన్ని’’ అంటూ చివర్లో రెహమాన్ నోటి నుంచి వచ్చే మాట ఈ కథను దర్శకుడు ఎంత వైవిధ్యంగా ప్రెజెంట్ చేశాడో చాటి చెబుతుంది  సినిమా ఆరంభమైన తీరు చూసి ఇది మామూలు క్రైమ్ స్టోరీనే అనిపిస్తుంది  కానీ ఫస్ట్ సీన్ తర్వాత టైటిల్స్ పడేటపుడు నరేషన్ వింటున్నపుడే ఒక వైవిధ్యమైన సినిమా చూడబోతున్న ఫీలింగ్ కలుగుతుంది  ఇక అక్కడి నుంచి చివరి దాకా ఎక్కడా పక్కదోవ పట్టుకుండా సాగిపోతుంది ఈ కథ   ఒక ఉత్కంఠభరిత క్రైమ్ నావెల్ చదువుతున్నపుడు అసలేం జరిగిందో తెలుసుకోవాలని ఎలా ఆపకుండా చదువుకుంటూ వెళ్లిపోతామో అలా ‘16’ కథను కూడా అనుసరిస్తాం  అనేకానేక మలుపులతో ఎక్కడా ఆసక్తి పోకుండా ప్రేక్షకుడిలో ఉత్కంఠ రేకెత్తిస్తూ చక్కగా కథను చెప్పాడు కార్తీక్ నరేన్  మర్డర్ మిస్టరీకి సంబంధించి అసలేం జరిగి ఉండొచ్చన్నది ఒక్కొక్కరి పర్షెప్షన్లో చెబుతూ కథను నడిపించడం బావుంది ఒక మర్డర్ జరిగినపుడు ప్రాథమికంగా తెలిసిన విషయాల్ని బట్టి ఎవరికైనా ఒక విజువలైజేషన్ ఉంటుంది  దాని ప్రకారమే ఈ కథ మొదలవుతుంది  ఐతే ఇన్వెస్టిగేషన్లో తెలిసే ఒక్కో కొత్త విషయంతో కొత్త సందేహాలు మొదలవుతాయి  అసలేం జరిగి ఉంటుందన్న ఉత్కంఠ పెరుగుతూ పోతుంది  చివరిదాకా ఆ ఉత్కంఠను అనుభవిస్తాం  చివరికి అసలేం జరిగిందన్నది తెలిసినపుడు ప్రేక్షకుడు షాకవుతాడు  ఐతే అసలు గుట్టేంటో బయటపెట్టే సన్నివేశం గందరగోళానికి గురి చేస్తుంది  ఇక్కడ మన ప్రేక్షకులకు ‘1 నేనొక్కడినే’ సినిమాలో నాజర్ పాత్ర ఆ పాత్ర తాలూకు గుట్టు బయటపడే సన్నివేశాలు గుర్తుకు రావచ్చు   ‘16’ కథ లోతుల్లోకి వెళ్తే మజా పోతుంది  కాబట్టి దాని గురించి ఇక్కడ ఎక్కువ చర్చించడానికి అవకాశం లేదు  ‘16’ థ్రిల్ చేయడంతో పాటు కన్ఫ్యూజ్ చేస్తుంది కూడా  దర్శకుడి ఉద్దేశాన్ని అర్థం చేసుకోవడం కొంచెం కష్టమే  అన్ని ప్రశ్నలకూ సమాధానంగా నిలిచే సన్నివేశాన్ని హడావుడిగా ముగించేశారు  కొంచెం డీటైలింగ్ ఇవ్వాల్సింది  ప్రేక్షకుడు థియేటర్ నుంచి బయటికి వచ్చేటపుడు కొన్ని ప్రశ్నలు వెంటాడుతాయి  దర్శకుడిపై హాలీవుడ్ సినిమాల ప్రభావం ఉన్నట్లుంది  ఒక లోకల్ ఎస్సై పాత్రను పెద్ద ఆఫీసర్ లాగా చూపించాడు  ఆ పాత్ర ఎక్కువగా ఇంగ్లిష్ లోనే మాట్లాడుతుంది నేటివిటీ ఫ్యాక్టర్ గురించి మరిచిపోయాడు  ఎస్సై కొత్తగా ఉద్యోగంలో చేరిన కానిస్టేబుల్ మధ్య జరిగే కాన్వర్జేషన్ వాళ్లు కేసును ఇన్వెస్టిగేట్ చేసే తీరు కొంచెం అసహజంగా అనిపిస్తాయి  క్రైమ్ థ్రిల్లర్లంటే ఆసక్తి ఉన్నవారికి కొత్త తరహా సినిమాల్ని ఇష్టపడేవారికి ‘16’ బాగానే అనిపిస్తుంది కానీ మిగతా ప్రేక్షకులకు ఇది అంతగా రుచించకపోవచ్చు   నటీనటులు   సీనియర్ నటుడు రెహమాన్ ను తెలుగులో చాలా సినిమాల్లో చూశాం  ‘16’లో అతణ్ని చూసి కచ్చితంగా ఆశ్చర్యపోతాం  అతడి నటనలోని కొత్త కోణాల్ని ఈ సినిమా ఆవిష్కరిస్తుంది  ప్రకాష్ రాజ్ లాంటి ఎస్టాబ్లిష్డ్ ఆర్టిస్టు చేయాల్సిన పాత్ర ఇది  కొన్ని చోట్ల ఆ ఫీలింగ్ కలిగినప్పటికీ రెహమాన్ ఈ పాత్రను పరిణతితో చేశాడు సటిల్ పెర్ఫామెన్స్ తో ఆకట్టుకున్నాడు రెహమాన్  మిగతా పాత్రధారులందరూ కూడా దాదాపుగా కొత్త వాళ్లే  బాగానే చేశారు  గౌతమ్ పాత్రను చేసిన అబ్బాయి ఆకట్టుకుంటాడు  ఢిల్లీ గణేష్ కనిపించేది ఒక్క సన్నివేశంలోనే అయినా తనదైన ముద్ర వేశారు  ఐతే కొందరైనా తెలిసిన ముఖాలు ఉంటే ఈ సినిమాను ఎక్కువ ఓన్ చేసుకోవడానికి అవకాశముండేదేమో   సాంకేతికవర్గం   టెక్నీషియన్స్ లో విడివిడిగా ఒక్కొక్కరి గురించి చెప్పుకోకూడదు  అందరూ దర్శకుడి టేస్టుకు తగ్గట్లుగా సినిమాను అర్థం చేసుకుని సమన్వయంతో పని చేసినట్లు అనిపిస్తుంది  పాటలు లేని ఈ సినిమాకు జేక్స్ బిజోయ్ నేపథ్య సంగీతం బలంగా నిలిచింది  సుజిత్ సారంగ్ దర్శకుడి ఆలోచనల్ని అర్థం చేసుకుని కెమెరా ద్వారా కూడా కథను చెప్పే ప్రయత్నం చేశాడు  సినిమాలో కథను మాటలతో కంటే విజువల్స్ తోనే ఎక్కువగా చెప్పారు  ఇక్కడే ఈ కథను చెప్పడంలో దర్శకుడి కన్విక్షన్ ఫిల్మ్ మేకింగ్ పై అతడికున్న అవగాహన ఏంటో అర్థమవుతాయి  22 ఏళ్ల కుర్రాడైన కార్తీక్ నరేన్ తొలి ప్రయత్నంలోనే ఇలాంటి సినిమా తీశాడంటే ఆశ్చర్యపోతాం  ‘16’ డైరెక్టర్స్ ఫిలిం అనడంలో సందేహం లేదు  సౌత్ ఇండియాలో మున్ముందు చూడదగ్గ యువ దర్శకుల్లో అతనొకడు   చివరగా 16 ఉత్కంఠ రేపే థ్రిల్లర్  
__________________________
 
		
			చిత్రం  ‘నగరం’   నటీనటులు సందీప్ కిషన్ - రెజీనా - శ్రీ - మధు - చార్లీ తదితరులు సంగీతం జావెద్ రియాజ్ ఛాయాగ్రహణం సెల్వకుమార్ మాటలు శశాంక్ వెన్నెలకంటి నిర్మాత అశ్విని కుమార్ సహాదేవ్ రచన - దర్శకత్వం లోకేష్ కనకరాజ్  తెలుగులో
 వరుసగా ఎదురు దెబ్బలు తిన్నాక ఉన్నట్లుండి తమిళ సినిమాలపై దృష్టిపెట్టాడు 
యువ కథానాయకుడు సందీప్ కిషన్  అతను తమిళంలో ప్రధాన పాత్ర పోషించిన సినిమా 
‘మానగరం’  తెలుగులోకి ‘నగరం’ పేరుతో అనువాదమైంది  రెజీనా కథానాయిక  లోకేష్ 
కనకరాజ్ అనే కొత్త దర్శకుడు రూపొందించిన ఈ చిత్రం ఈ రోజే ప్రేక్షకుల 
ముందుకొచ్చింది  దీని విశేషాలేంటో చూద్దాం పదండి     ఉద్యోగం
 కోసం సిటీ వచ్చిన ఓ యువకుడికి ఇక్కడ అనూహ్య పరిస్థితులు ఎదురవుతాయి  
ఉద్యోగంలో చేరిన తొలి రోజే అతడిపై కొందరు రౌడీలు దాడి చేస్తారు  అతడి 
సర్టిఫికెట్లన్నీ పోతాయి  నిజానికి ఆ రౌడీలు కొట్టాలనుకున్నది ఇంకో 
కుర్రాడిని  భిన్న మనస్తత్వాలున్న ఈ ఇద్దరు కుర్రాళ్ల జీవితాలు రెండు రోజుల
 వ్యవధిలో ఎలాంటి మలుపులు తిరిగాయి ఒక పిల్లాడి కిడ్నాప్ వీరిపై ఎలాంటి 
ప్రభావం చూపింది అన్నది మిగతా కథ   కథనం-విశ్లేషణ   వేర్వేరు 
వ్యక్తుల కథల్ని సమాంతరంగా చూపిస్తూ పతాక సన్నివేశంలో ఆ వ్యక్తులందరినీ 
ఒకచోటికి తీసుకొచ్చి ముగింపునిచ్చే సినిమాలు కొన్ని తెలుగులో చూశాం  అలాంటి
 కోవలోనే మంచి థ్రిల్ ఇస్తూ సాగే సినిమా ‘నగరం’  48 గంటల్లో వ్యవధిలో 
కొందరు వ్యక్తుల జీవితాలు ఎలా మలుపు తిరిగాయో ఇందులో చూపిస్తారు  
‘మిస్టేకెన్ ఐడెంటిటీ’ కాన్సెప్ట్ ఆధారంగా కొత్త దర్శకుడు లోకేష్ కనకరాజ్ 
రూపొందించిన ‘నగరం’ ప్రేక్షకుల్ని ఎంగేజ్ చేస్తుంది  క్యారెక్టర్లను పరిచయం
 చేయడానికి ఎక్కువ టైం తీసుకోవడం అక్కడక్కడా గందరగోళంగా సాగడం 
సినిమా అంతటా తమిళ వాసనలు కొట్టడం  ‘నగరం’లో మైనస్ పాయింట్స్   ‘నగరం’
 కాన్సెప్ట్ బేస్డ్ ఫిల్మ్  ‘‘నువ్వొకరికి సాయపడితే నీకు ఇంకొకరు 
సాయపడతారు’’ అనే సందేశాన్ని అంతర్లీనంగా చెబుతూ కొన్ని చోట్ల థ్రిల్ 
చేస్తూ అక్కడక్కడా ఎంటర్టైన్ చేస్తూ కొన్నిచోట్ల బోర్ కొట్టిస్తూ 
కొంత గందరగోళానికి గురి చేస్తూ సాగుతుంది ‘నగరం’  ఓవైపు కథను సీరియస్ గా 
నడిపిస్తూనే వినోదానికి కూడా ఢోకా లేకుండా చూసుకోవడంతో ‘నగరం’ రెండు గంటల 
పాటు బాగానే ఎంగేజ్ చేస్తుంది  ఐతే అక్కడక్కడా పంటికింద రాళ్లలా కొన్ని
 సన్నివేశాలు అడ్డం పడతాయి  సినిమా పేస్ లో కొంచెం అప్ అండ్ డౌన్స్ 
ఉంటాయి  అందుకే నగరం కంప్లీట్ ఎంటర్టైనర్ కాలేకపోయింది   కథను 
మలుపు తిప్పే ఆరంభ సన్నివేశమే ఇది ఒక ప్రత్యేకమైన చిత్రమనే భావన 
కలిగిస్తుంది  కాకపోతే సమస్య ఏంటంటే క్యారెక్టర్లను ఎస్టాబ్లిష్ 
చేయడానికి ప్రథమార్ధంలో కథను ఓ కొలిక్కి తేవడానికి దర్శకుడు ఎక్కువ సమయం 
తీసుకున్నాడు  వేర్వేరు కథల్ని సమాంతరంగా చెప్పే ప్రయత్నంలో కొంచెం 
గందరగోళం కనిపిస్తుంది  రొమాంటిక్ ట్రాక్ సినిమాకు మైనస్ అయింది  ప్రతి 
సన్నివేశం కూడా కథకు అవసరమైందే అని ద్వితీయార్ధంలో తెలుస్తుంది కానీ 
మొదట్లో ఆయా సన్నివేశాలు చూస్తున్నపుడు మాత్రం అనాసక్తికరంగా అనిపిస్తాయి  
దర్శకుడు ఏం చెప్పదలుచుకున్నాడన్నది అర్థం కాకపోవడంతో కొన్ని చోట్ల 
ఫ్రస్టేట్ అవుతాం   ఐతే ఇంటర్వెల్ ముంగిట ఉప కథలన్నింటికీ లింకు 
కలిపి ఉత్కంఠ రేకెత్తిస్తాడు దర్శకుడు  పిల్లవాడి కిడ్నాప్ తో ముడిపడ్డ కథ 
కొత్త మలుపు తిరగడంతో ద్వితీయార్ధంపై ఆసక్తి మొదలవుతుంది  సెకండాఫ్ కొంత 
ఉత్కంఠ రేకెత్తిస్తూ సాగుతుంది  థ్రెడ్స్ అన్నింటికీ లింకు కలిపిన విధానం 
ఆకట్టుకుంటుంది  ట్యాక్సీ డ్రైవర్ పాత్రలో చార్లీ ఎమోషనల్ గా కదిలిస్తే 
విల్సన్ పాత్రలో కనిపించిన రాం దాస్ పాత్ర గిలిగింతలు పెడుతుంది  ప్రి 
క్లైమాక్స్ లో ఆ పాత్ర భలే హైలైట్ అయింది  ఆరంభం నుంచి కూడా ఆ పాత్ర 
ఎంటర్టైన్ చేస్తూనే సాగుతుంది   మామూలుగా మల్టిపుల్ స్టోరీస్ ను 
కలిపి ఒక చోటికి తీసుకొచ్చి కథను ముగించే సినిమాల్లో ‘మిక్సింగ్’ సరిగా 
ఉండదు  ఫోర్స్ ఫుల్ గా ఏదో కలపాలి కాబట్టి కలపడం అన్నట్లుంటుంది  కానీ 
‘నగరం’ దీనికి మినహాయింపు  ఏ కథకు ఆ కథను ప్రత్యేకంగా చెబుతూనే 
అన్నింటికీ సరిగ్గా బ్లెండ్ చేయడంతో ‘నగరం’ ప్రత్యేకంగా అనిపిస్తుంది  ప్రి
 క్లైమాక్స్ సినిమాకు ఆకర్షణ  అందులో మలుపులు ఉత్కంఠ రేకెత్తిస్తాయి  
క్లైమాక్స్ ఓకే  ఓవరాల్ గా డార్క్ థ్రిల్లర్లను ఇష్టపడేవారికి ‘నగరం’ 
నచ్చుతుంది  రెగ్యులర్ కమర్షియల్ సినిమాల తరహా ఎంటర్టైన్మెంట్ కోరుకుంటే 
మాత్రం కష్టం  తమిళ వాసనలు ఎక్కువగా ఉన్న ఈ చిత్రాన్ని తెలుగు 
ప్రేక్షకులు ఎలా రిసీవ్ చేసుకుంటారన్నది సందేహమే  కథనంలో ఇంకొంచెం 
క్లారిటీ ఉండి గందరగోళానికి అవకాశం లేకుండా చూసుకుని ఉంటే నగరం 
ప్రత్యేకంగా ఉండేది   నటీనటులు   ‘నగరం’లో హీరో అని 
హీరోయిన్ అని విలన్ అని ఎవరూ లేరు  ఇందులో పాత్రలు మాత్రమే కనిపిస్తాయి  
నటీనటులందరూ కూడా ఆయా పాత్రల్లో ఒదిగిపోయారు  సందీప్ కిషన్ కు ఈ సినిమా 
అన్ని రకాలుగా ఒక మేకోవర్ అని చెప్పొచ్చు  అతడి లుక్ నటన కొత్తగా 
అనిపిస్తాయి  దూకుడుగా ఉండే కుర్రాడి పాత్రలో అతను మెప్పించాడు  శ్రీ కూడా 
బాగానే చేశాడు  రెజీనా పాత్రకు ఎక్కువ ప్రాధాన్యమేమీ లేదు కానీ అయినా ఆమె
 మెప్పించింది  ఒక సీన్లో రెజీనా అద్దం ముందు ముఖం కడుగుతుంటుంది  మరో వైపు
 తన ఫ్రెండు మాట్లాడుతుంటుంది  ఆ మాటలతో హీరో మీద రెజీనాకు అభిప్రాయం 
మారాలి  ఆ మార్పును తన హావభావాలతో రెజీనా చూపించిన తీరు ఆమె ఎంత మంచి నటో 
తెలియజెబుతుంది  మధు సూదన్ చార్లి కూడా చాలా బాగా చేశారు  ఐతే సినిమా 
పూర్తయ్యాక అందరి కంటే ఎక్కువ గుర్తుండేది మాత్రం విల్సన్ అనే పాత్రలో 
కనిపించిన రామ్ దాసే  సినిమాలో ఎంటర్టైన్మెంట్ పార్ట్ అంతా అతడి క్రెడిటే  ఈ
 పాత్ర ప్రత్యేకత ఏంటన్నది తెరమీదే చూసి తెలుసుకోవాలి  మొదట్లో ఏదోలా 
అనిపించే ఆ పాత్ర చివరికి వచ్చేసరికి ప్రేక్షకులపై బలమైన ముద్ర వేస్తుంది   సాంకేతికవర్గం   టెక్నీషియన్స్
 అందరూ కూడా దర్శకుడి ఆలోచనలకు చక్కటి సహకారం అందించారు  జావెద్ రియాజ్ 
నేపథ్య సంగీతం సెల్వ కుమార్ ఛాయాగ్రహణం సినిమాకు పెద్ద బలంగా నిలిచాయి  
సినిమాలో సింక్ అయ్యేలా వీళ్లిద్దరూ తమ పనితనం చూపించారు  ఇందులో పాటలకు 
పెద్దగా ప్రాధాన్యం లేదు  ఉన్నవే రెండో మూడో  సందీప్-రెజీనా మధ్య వచ్చే పాట
 సినిమాకు అనవసరం అనిపిస్తుంది  నేపథ్య సంగీతంలో నేచురల్ సౌండ్లను 
వాడుకున్న తీరు ఆకట్టుకుంటుంది  సౌండ్ డిజైనింగ్ కూడా చాలా బాగా చేశారు  
ఎడిటింగ్ కూడా సినిమాకున్న ముఖ్య ఆకర్షణల్లో ఒకటి  ప్రొడక్షన్ వాల్యూస్ 
బాగున్నాయి  ఇక కొత్త దర్శకుడు లోకేష్ కనకరాజ్ తొలి సినిమాతోనే బలమైన ముద్ర
 వేశాడు  అతడి సినిమాపై ఉన్న ప్యాషన్ ఏంటో తెరమీద కనిపిస్తుంది  తొలి 
ప్రయత్నంలోనే అతను కాంప్లెక్స్ స్క్రిప్టు ఎంచుకుని ఉన్నంతలో బాగానే 
తెరమీదికి తెచ్చాడు  సినిమా మొత్తంలో ప్రతి సన్నివేశంతో ఇంకో సన్నివేశానికి
 లింక్ ఉండటం ‘నగరం’ ప్రత్యేకత  లోకేష్ స్క్రీన్ ప్లే అలా రాసుకున్నాడు  
ప్రథమార్ధంపై ఇంకొంత కసరత్తు చేసి క్రిస్ప్ గా తయారు చేసి ఉంటే 
నరేషన్ ఇంకొంత సరళంగా ఉండి ఉంటే అతడికి దర్శకుడిగా మరిన్ని మార్కులు 
పడేవి   చివరగా నగరం థ్రిల్లింగే కానీ!  
__________________________
శ్రీనివాస్ విస్సా నిర్మాత రామబ్రహ్మం సుంకర స్క్రీన్ ప్లే - దర్శకత్వం వంశీకృష్ణ  చిన్న సినిమాలతో మంచి విజయాలందుకుంటూ సక్సెస్ ఫుల్ హీరోగా కొనసాగుతున్నాడు రాజ్ తరుణ్  ఇప్పుడతను కొంచెం పెద్ద స్థాయి సినిమా చేశాడు  ‘దొంగాట’ ఫేమ్ వంశీకృష్ణ దర్శకత్వంలో ‘కిట్టు ఉన్నాడు జాగ్రత్త’లో నటించాడు  దీని టీజర్ ట్రైలర్ జనాల్లో ఆసక్తి రేకెత్తించాయి  మరి సినిమా కూడా అంతే ఆసక్తికరంగా ఉందా చూద్దాం పదండి     కిట్టు రాజ్ తరుణ్ అనాథ కుర్రాడు  తన లాంటి ఇంకో ముగ్గురబ్బాయిలతో కలిసి అనాథాశ్రమంలో పెరుగుతాడు  మెకానికల్ ఇంజినీరింగ్ పూర్తి చేసి గ్యారేజ్ నడుపుకుంటున్న కిట్టు తన గ్యారేజీకి కారు రిపేరుకిచ్చిన జాను అను ఇమ్మాన్యుయెల్తో ప్రేమలో పడతాడు  ఐతే ఆ అమ్మాయి వల్ల కిట్టు ఆర్థిక ఇబ్బందుల్లో పడతాడు  ఆ ఇబ్బందుల నుంచి బయటపడటానికి తన స్నేహితులతో కలిసి ఒక ప్లాన్ వేస్తాడు కిట్టు  ఖరీదైన కుక్కల్ని కిడ్నాప్ చేసి డబ్బులు డిమాండ్ చేయడం పనిగా పెట్టుకుంటుంది ఈ గ్యాంగ్  ఐతే దీని గురించి తెలిసి జాను కిట్టును అసహ్యించుకుంటుంది  అంతలోనే ఆమె కిడ్నాప్ అవుతుంది  ఇంతకీ అసలు కిట్టు ఎందుకు ఆర్థిక ఇబ్బందుల్లో పడ్డాడు అనును కిడ్నాప్ చేసిందెవరు జానును కిట్టు ఎలా కాపాడుకున్నాడు అన్నది మిగతా కథ   కథనం - విశ్లేషణ  ‘కిట్టు ఉన్నాడు జాగ్రత్త’ మల్టిబుల్ లేయర్లు కాంప్లెక్స్ స్టోరీ  కామెడీ ప్రధానంగా సాగే ఈ కిడ్నాప్ డ్రామాలో చాలా మలుపులున్నాయి  ఆ మలుపులన్నీ ఆసక్తి రేకెత్తించేవే  ఐతే ఈ కథను ఈ మలుపుల్ని ఆసక్తికరంగా తెరమీదికి తేవడంలో వంశీకృష్ణ బృందంఅనుకున్నంతగా సక్సెస్ కాలేదు  ప్రతి సన్నివేశంలోనూ వినోదం పంచడమే లక్ష్యంగా సాగే ఈ సినిమాలో కామెడీ కొంత వరకు పేలింది కానీ కథను పద్ధతిగా చెప్పలేకపోయారు  చాలా ఎక్కువ విషయాలు చెప్పాలనే ప్రయత్నంలో ఈ కథ కంగాళీగా తయారైంది  హీరో బ్యాచ్ మాఫియా బ్యాచ్ రౌడీ బ్యాచ్ పోలీస్ బ్యాచ్ ఇలా సినిమాలో బోలెడన్ని బ్యాచులున్నాయి  అందరూ కలిసి కథను గందరగోళం చేశారు  ఇందులో కథే చాలా కాంప్లెక్స్ గా అనిపిస్తుంది  పైగా ఎక్కడా లాజిక్కుల గురించి పట్టించుకోలేదు  మనం కూడా లాజిక్కుల గురించి మరిచిపోయి కామెడీని మాత్రమే తీసుకుంటే కొంత వరకు టైంపాస్ అవుతుంది   మనీ తరహా క్రైమ్ కామెడీల స్ఫూర్తితో అల్లుకున్న కథ ఇది  ఆ కోవలో వచ్చిన భిన్నమైన కథల్లో ఇది పాతగా అనిపిస్తుంది  సినిమా ఎలా మొదలై ఎలా ప్రయాణం చేసి ఎలా ముగిసిందో అవలోకనం చేసుకుంటే ఇందులో ఎన్నెన్నో మలుపులు కనిపిస్తాయి  ఇన్ని ట్విస్టుల్ని గుదిగుచ్చి కన్విన్సింగ్ గా కథను చెప్పడం అంత సులువు కాదు  ఈ విషయంలో కిట్టు ఉన్నాడు జాగ్రత్త టీం సగమే విజయవంతమైంది  ప్రథమార్ధం వరకు ట్విస్టులు కామెడీ అలరిస్తాయి  కానీ ద్వితీయార్ధంలో కథ కంగాళీగా తయారవడంతో సినిమా ట్రాక్ తప్పుతుంది   హీరో కుక్కల కిడ్నాపర్ కావడమే ఆసక్తి రేకెత్తించే అంశం  ఈ కుక్కల కిడ్నాప్ తో ముడిపడ్డ సన్నివేశాలన్నీ బాగానే వచ్చాయి  హీరో-హీరోల మధ్య ప్రేమకథ కూడా పర్వాలేదనిపిస్తుంది  స్నిగ్ధ పాత్రతో వేయించిన పంచులు పర్వాలేదనిపిస్తుంది  ఇక రేచీకటి ఉన్న రౌడీగా పృథ్వీ తనదైన శైలిలో నవ్వించడంతో ప్రథమార్ధం వేగంగా సాగిపోతుంది  ఇంటర్వెల్ ముందు ట్విస్టు ఆసక్తి రేకెత్తిస్తుంది  ఐతే ప్రథమార్ధం వరకు ఓకే ఫీలింగ్ కలిగించే కిట్టు ఉన్నాడు జాగ్రత్త ద్వితీయార్ధంలో ట్రాక్ తప్పుతుంది  రఘబాబు ఎపిసోడ్ ఐటెం సాంగ్ రాజా రవీంద్ర పాత్రతో ముడిపడ్డ సన్నివేశాలు అనాసక్తికరంగా అనవసరంగా అనిపించడంతో కథ సజావుగా నడవదు  వినోదం పాళ్లు కూడా తగ్గాయి   ఒక డెన్ అందులో మూణ్నాలుగు గ్యాంగులు ఒకచోటికి చేరి ఒకరినొకరు కాల్చుకుంటూ దాగుడు మూతలు ఆడే పతాక సన్నివేశం చాలా సినిమాల్లో చూసి ఉంటాం  ఇందులోనూ అదే కనిపిస్తుంది  అదేమంత ఆసక్తి రేకెత్తించకపోయినా పృథ్వీ కామెడీ మాత్రం క్లైమాక్స్ కు ఆకర్షణగా నిలుస్తుంది  సినిమాకు పృథ్వీ కామెడీ ప్లస్  కామెడీ ఓకే అనిపించినా జానర్ కు ఉన్న పరిమితుల దృష్ట్యా ‘కిట్టు ఉన్నాడు జాగ్రత్త’ అన్ని వర్గాల ప్రేక్షకులకూ చేరుతుందా అన్నది కొంచెం సందేహం  ఫ్యామిలీ ఆడియన్స్ కు ఇది అంతగా రుచించకపోవచ్చు  యూత్ కనెక్టయ్యే అవకాశముంది  కథలో చాలా మలుపులున్నప్పటికీ నరేషన్ కొంచెం నెమ్మదిగా అనిపిస్తుంది  అది ప్రతికూలతే  లాజిక్స్ గురించి పట్టించుకుంటే మొదట్లోనే స్ట్రక్ అయిపోతాం  వాటి సంగతి వదిలేసి వినోదాన్ని తీసుకోవాలి   నటీనటులు   ‘కిట్టు ఉన్నాడు జాగ్రత్త’లో యాక్టర్స్ అందరూ ఓకే   రాజ్ తరుణ్ ఈజ్ కిట్టు పాత్రకు బాగా కలిసొచ్చింది  అను ఇమ్మాన్యుయెల్ టిపికల్ బ్యూటీ  కొన్ని యాంగిల్స్ లో బాగా అనిపిస్తుంది  కొన్నిసార్లు ఏదోలా ఉంటుంది  తొలి సినిమాతో పోలిస్తే ఇందులో చాలా సెక్సీగా కనిపించింది అను  హీరో స్నేహితులుగా ప్రవీణ్ సుదర్శన్ నవ్వించారు  పృథ్వీ చాన్నాళ్ల తర్వాత భలేగా ఎంటర్టైన్ చేశాడు  అతడి కెరీర్లో ‘రేచి’ క్యారెక్టర్ ప్రత్యేకంగా చెప్పుకోవచ్చు  విలన్ అర్బాజ్ ఖాన్ ఓకే  ప్రభాకర్ నాగబాబు రఘుబాబు వీళ్లందరూ పాత్రలకు తగ్గట్లుగా నటించారు  రాజా రవీంద్ర సామ్రాట్ పాత్రలు మామూలే   సాంకేతికవర్గం   ఏమంత బాగా లేవు  నేపథ్య సంగీతం పర్వాలేదు  ఛాయాగ్రహణం ఓకే నిర్మాణ విలువలకు ఢోకా లేదు  రాజ్ తరుణ్ మార్కెట్ స్థాయికి మించే ఖర్చు పెట్టారు  ఇందులోని కాస్టింగ్ చూస్తే ఆశ్చర్యం కలుగుతుంది  రాజ్ తరుణ్ సినిమాకు ఇంతమంది భారీ తారాగణాన్ని పెట్టుకోవడం సినిమాను రాజీ లేకుండా నిర్మించడం విశేషమే  మాటల రచయిత సాయిమాధవ్ బుర్రామార్కు డైలాగులు ఇందులో లేవు  కొన్ని కామెడీ పంచులు పేలాయి  శ్రీనివాస్ విస్సా కథలో కొన్ని సినిమాల స్ఫూర్తి కనిపిస్తుంది కానీ అతను అనేక మలుపులతో కథను తీర్చిదిద్దాడు  ఈ కథను వంశీకృష్ణ అనుకున్నంత సమర్థంగా తెరమీదికి తేలేకపోయాడు ద్వితీయార్ధంలో కథను కంగాళీగా తయారు చేశాడు  క్రైమ్ కామెడీ జానర్ మీద అతడికున్న పట్టు మాత్రం అక్కడక్కడా కనిపిస్తుంది  కామెడీని అతను బాగా డీల్ చేశాడు   చివరగా కిట్టుగాడు జస్ట్ ఓకే  
__________________________
  కన్నా మంచు మనోజ్ చిన్నతనం నుంచి చాలా దూకుడుగా పెరిగిన కుర్రాడు  అతడి చేతికి దురదెక్కువ  దేనికైనా చేత్తోనే జవాబు చెబుతాడు  అతను అనుకోకుండా ఓ చిన్న గొడవలో శేషు సంపత్ రాజ్పై చేయి చేసుకుంటాడు  శేషు పెద్ద క్రిమినల్ లాయర్  తనకు అడ్డం వచ్చిన వాళ్ల అంతు చూడటం అతడికి అలవాటు  తనపై చేయి చేసుకున్న కన్నాను చంపాలని చాలా కసిగా ఉంటాడు శేషు  అతడి కోసం మనుషుల్ని పెట్టి వెతికిస్తుంటాడు  ఈ లోపు తన పెళ్లిచూపులకు వచ్చిన అమృత ప్రగ్యా జైశ్వాల్ను చూసి ప్రేమలో పడిపోయిన కన్నా ఆమెను ప్రేమలో దింపే ప్రయత్నంలో ఉంటాడు  ఐతే అమృత అతడి ప్రేమను ఒప్పుకునే సమయానికే శేషు మనుషులు అతడిపై దాడికి దిగుతారు  అదే సమయంలో కన్నాకు ఇంకో ఆశ్చర్యకర విషయం తెలుస్తుంది  ఆ విషయమేంటి కన్నా-శేషు మధ్య గొడవ ఎక్కడిదాకా వెళ్లింది కన్నా-అమృత ఒక్కటయ్యారా లేదా అన్నది మిగతా కథ   కథనం - విశ్లేషణ   విలన్ చాలా పవర్ ఫుల్  హీరో సామాన్యుడు  కానీ అనుకోకుండా ఒక చిన్న గొడవలో భాగంగా హీరో విలన్ని ఉతికారేస్తాడు  తర్వాత హీరో కోసం విలన్ వేట మొదలుపెడతాడు  సగం సినిమా అయ్యేసరికి విలన్ కు హీరో దొరుకుతాడు  ఇక ఆ తర్వాత నువ్వా నేనా అన్నట్లు పోరు  చివర్లో విలన్ మీద హీరో పైచేయి సాధిస్తాడు  ఇలాంటి కథలతో తెలుగులో ఎన్ని సినిమాలు వచ్చాయో లెక్కే లేదు  ‘గుంటూరోడు’ కూడా ఇదే ఫార్మాట్లో సాగే సినిమా  ఆరంభం నుంచి చివరిదాకా ఏమాత్రం కొత్తదనం లేకుండా రొటీన్ గా ఒక ఫార్మాట్ ప్రకారం సాగిపోయే సినిమా ‘గుంటూరోడు’  మాస్ ప్రేక్షకులు కోరుకునే హై వోల్టేజ్ యాక్షన్ సన్నివేశాలు మినహాయిస్తే ‘గుంటూరోడు’లో ప్రత్యేకంగా చెప్పుకోదగ్గ అంశాలేమీ లేవు   రొటీన్ కథల్ని కూడా కొంచెం వైవిధ్యంగా చెబుతూ ఎంటర్టైన్ చేస్తుంటారు కొందరు దర్శకులు  ఐతే ఎస్కే సత్య అలాంటి ప్రయత్నం ఏదీ చేయలేదు  అతడి దృష్టంతా మనోజ్ ను మాస్ హీరోగా ప్రెజెంట్ చేయడం మీదే నిలిచింది  అతడి ఎనర్జీకి తగ్గట్లుగా కొన్ని యాక్షన్ ఎపిసోడ్లు సెట్ చేసుకుని కొన్ని పాటలు కొంచెం కామెడీ అన్నట్లు కొన్ని కమర్షియల్ హంగులద్దుకుని ‘గుంటూరోడు’ను మాస్ ప్రేక్షకులకు చేరువ చేసే ప్రయత్నం చేశాడు  కానీ ఇలాంటి యాక్షన్ ఎపిసోడ్లు పాటలు కూడా కొత్తేమీ కాదు  మనోజ్ తాను చేసిన మాస్ సినిమాల్లో ఇలాంటి యాక్షన్ విన్యాసాలు చాలానే చేశాడు  కాకపోతే ఇక్కడ ఇంకొంచెం ఇంటెన్సిటీ పెంచాడంతే   ‘గుంటూరోడు’కు ‘లవ్ లో పడ్డాడు’ అనే క్యాప్షన్ పెట్టారు  అంటే ప్రేమ కథకు సినిమాలో చాలా ప్రాధాన్యం ఉంటుందని అది కొంచెం ప్రత్యేకంగా ఉంటుందని ఆశిస్తాం  ఐతే సినిమాలో ఎక్కువ నిరాశ పరిచేది ఆ ప్రేమకథే  హీరో హీరోయిన్ల మధ్య వచ్చే సన్నివేశాలు చాలా బోరింగ్ గా సాగుతాయి  హీరోయిన్ హీరోను ప్రేమించడానికి అసలు కారణాలే కనిపించవు  హీరోను అసహ్యించుకున్నట్లు కనిపించే హీరోయిన్ తన కుక్కను త్యాగం చేశాడని అతడితో ప్రేమలో పడిపోవడం సిల్లీగా అనిపిస్తుంది  కామెడీ కూడా పెద్దగా వర్కవుటవ్వలేదు  సరిగ్గా నవ్వించే సీన్ ఒక్కటీ లేదు   ఇక హీరో-విలన్ మధ్య పోరు కూడా ఏమంత ఎగ్జైటింగ్ గా అనిపించదు  విలన్ పాత్ర పరిచయం ఆసక్తికరంగా అనిపిస్తుంది  సంపత్ రాజ్ లాంటి మంచి స్క్రీన్ ప్రెజెన్స్ ఉన్న నటుడు ఆ పాత్రను చేయడంతో హీరో-విలన్ పోరాటం హోరాహోరీగా సాగుతుందని ఆశిస్తాం  ఐతే వీళ్లిద్దరి మధ్య ఎత్తులు పైఎత్తులు సాధారణంగా ఉంటాయి  ద్వితీయార్ధం తేలిపోయింది  ప్రి క్లైమాక్స్ లో సినిమా కొంచెం పైకి లేచినట్లు అనిపించినా క్లైమాక్స్ నిరాశ పరుస్తుంది  తాను స్కూల్లో ఉన్నపుడు ఎస్పీఎల్ అయిపోయే ఛాన్సిచ్చాడంటూ రాజేంద్ర ప్రసాద్ ను చూపించి మంత్రిగా ఉన్న రావు రమేష్ ఎమోషనల్ అయిపోతుంటే కామెడీగా అనిపిస్తుంది  ఇలాంటి మాస్ సినిమాకు అలాంటి క్లైమాక్స్ ఏంటో అర్థం కాదు   ఇంటర్వెల్ ముందు ప్రి క్లైమాక్స్ లో వచ్చే యాక్షన్ ఎపిసోడ్లు మాస్ ప్రేక్షకుల్ని అలరిస్తాయి  ఈ రెండు చోట్లా హీరోయిజం బాగానే ఎలివేట్ అయ్యింది  ఈ సన్నివేశాల్లో డైలాగులు కూడా ఓకే  తండ్రీ కొడుకుల మధ్య సెంటిమెంటు కొంత వర్కవుట్ అయింది  పాటలు పర్వాలేదు  ‘గుంటూరోడు’లో చెప్పుకోదగ్గ ప్లస్ పాయింట్స్ ఇవే  కమర్షియల్ సినిమా అంటే కథాకథనాల గురించి పట్టించుకోనక్కర్లేదని నాలుగు ఫైట్లు  నాలుగు పాటలు నాలుగు కామెడీ సీన్లు పెట్టుకుని ఒక ఫార్మాట్ ప్రకారం సేఫ్ గేమ్ ఆడేద్దామని చూసినట్లుంది ‘గుంటూరోడు’ బృందం  తమ అభిరుచి మారిందని ప్రేక్షకులు మళ్లీ మళ్లీ చాటి చెబుతున్నా ఇలాంటి సినిమాలు కొనసాగుతూనే ఉండటం ఆశ్చర్యం కలిగించే విషయమే  కొత్తదనం కాస్తయినా లేని ఈ సినిమా ఫేట్ మాస్ ప్రేక్షకుల చేతుల్లోనే ఉంది   నటీనటులు   మంచు మనోజ్ ఇంతకుముందు మాస్ సినిమాల్లో ఎలా కనిపించాడో ఇందులోనూ అలాగే ఉన్నాడు  అతడి పాత్ర అతడి ఎనర్జీ అతను చేసిన ఫైట్లు మాస్ ప్రేక్షకుల్ని అలరిస్తాయి  రౌద్రం చూపించడంలో మనోజ్ తన ప్రత్యేకత చాటుకున్నాడు  మోహన్ బాబు స్టయిల్లో చెప్పిన కొన్ని డైలాగులు అతడి అభిమానుల్ని ఆకట్టుకుంటాయి  లుక్ పరంగా మాత్రం మనోజ్ పెద్దగా మార్పు చూపించలేదు  కొంచెం ఎబ్బెట్టుగానే ఉన్నాడు  మరీ సన్నగా ఉన్న ప్రగ్యా జైశ్వాల్ తో మనోజ్ కు జోడీ సరిగా కుదర్లేదు  ప్రగ్యా అందంగా కనిపించి ఆకట్టుకుంది  ఐతే ఆమె తన నటనా ప్రతిభను చూపించేంత విషయం పాత్రలో లేదు  కమర్షియల్ సినిమాల్లో హీరోయిన్ పాత్ర ఎలా ఉంటుందని ఊహిస్తామో అలాగే ఉంది ఈ క్యారెక్టర్  సినిమాలో పాత్ర చిత్రణ నటన పరంగా అందరి కంటే ఎక్కువ మెప్పించేది సంపత్ రాజే  అతడి బాడీ లాంగ్వేజ్ డిక్షన్ ఆకట్టుకుంటాయి  రాజేంద్ర ప్రసాద్ కూడా బాగా చేశాడు  కోట శ్రీనివాసరావు ఓకే  రావు రమేష్ చివర్లో చిన్న అతిథి పాత్ర లాంటిది చేశాడు  అదేమంత ప్రత్యేకంగా లేదు  సత్య ప్రవీణ్ పర్వాలేదు   సాంకేతికవర్గం   డీజే వసంత్ పాటలు ఓకే  మాస్ సాంగ్స్ కంటే కూడా ప్రేమ పాటలు బాగున్నాయి  చంపేసినా చంపేసినా పాట అన్నింట్లోకి బాగా ఆకట్టుకుంటుంది  చిన్నా నేపథ్య సంగీతంలో ఏమాత్రం ప్రత్యేకత లేదు  ఆర్ ఆర్ ఎక్కడో విన్నట్లే ఉంటుంది  ‘సరైనోడు’ బ్యాగ్రౌండ్ స్కోర్ ను దించేశాడు కొన్నిచోట్ల  సిద్దార్థ్ రామస్వామి ఛాయాగ్రహణం ఆకట్టుకుంటుంది  యాక్షన్ సన్నివేశాల చిత్రీకరణలో కెమెరా పనితనం కనిపిస్తుంది  నిర్మాణ విలువలు ఓకే  ఇక రైటర్ కం డైరెక్టర్ ఎస్కే సత్య కథాకథనాల్లో ఎక్కడా కూడా కొత్తదనం కోసం ప్రయత్నించలేదు  అలా సినిమాల స్ఫూర్తితో ఈ కథను అల్లాడనిపిస్తుంది  కేవలం మాస్ ప్రేక్షకుల్ని అలరించడమే ధ్యేయంగా వారికి నచ్చే అంశాలతో ఒక ప్యాకేజీలా ఈ సినిమాను తయారు చేసే ప్రయత్నం చేశాడు  కథలో కానీ కథనంలో కానీ అంత ఎగ్జైట్ చేసే అంశాలేమీ లేవు   చివరగా గుంటూరోడు మరీ రొటీన్ గా ఉన్నాడు  
__________________________
  అశోక చక్రవర్తి విజయ్ ఆంటోనీ చిన్నతనంలోనే తల్లిదండ్రుల్ని కోల్పోయి అనేక కష్టాలు పడి ఎదిగిన కుర్రాడు  అతడి తాతే అతణ్ని పెంచి పెద్ద చేస్తాడు  అలాంటి తాత అనారోగ్యం పాలవడంతో సర్జరీ చేయడానికి డబ్బుల కోసం తన ప్రమేయం లేని ఒక యాక్సిడెంట్ కేసును నెత్తిన వేసుకుని జైలుకు వెళ్తాడు అశోక్  ఈ కేసు వల్ల అతడి జీవితం మలుపు తిరుగుతుంది  జైలు నుంచి బయటికొచ్చాక డబ్బు ఉపాధి రెండూ దొరికినప్పటికీ ఇద్దరు రాజకీయ నాయకుల పోరు కారణంగా అశోక్ ఇబ్బంది పడతాడు  అన్ని సమస్యల నుంచి బయటపడటానికి రాజకీయాల్లోకి రావడమే సరైన మార్గం అని నిర్ణయించుకుంటాడు అశోక్  అప్పుడు అతడికి ఎలాంటి పరిణామాలు ఎదురయ్యాయి అశోక్ అనుకున్నది ఎలా సాధించాడు అన్నది మిగతా కథ   కథనం - విశ్లేషణ   ‘యమన్’ ఒక పొలిటికల్ థ్రిల్లర్  సామాన్యుడైన ఒక వ్యక్తి అంచెలంచెలుగా రాజకీయాల్లో ఎలా ఎదిగాడు ఎలా ఉన్నత స్థానానికి చేరుకున్నాడు ఈ క్రమంలో తన తండ్రిని చంపిన వాళ్లపై ఎలా పగతీర్చుకున్నాడన్న నేపథ్యంలో ఈ సినిమా సాగుతుంది  రాజకీయ నాయకుల నేపథ్యాల్ని వారి మనస్తత్వాల్ని వారు వ్యవహారాలు నడిపే తీరును చక్కగా వాస్తవికంగా ‘యమన్’లో ప్రెజెంట్ చేసిన తీరు ఆకట్టుకుంటుంది  ఐతే ఈ ‘పొలిటికల్ థ్రిల్లర్’లో పాలిటిక్స్ నేపథ్యంలో సాగే కథ ఆకట్టుకుంటుంది కానీ ఇది ఆసక్తికర ‘థ్రిల్లర్’  అయితే కాలేకపోయింది  కథనంలో ఆశించిన వేగం లేకపోవడం డ్రామా తప్ప పెద్దగా థ్రిల్ లేకపోవడంతో ‘యమన్’ ఓ స్థాయికి మించి ఎంటర్టైన్ చేయలేకపోయింది   రాజకీయాల నేపథ్యంలో సినిమాలంటే చాలా వరకు జనరలైజ్ చేసేసి ఎగ్జాజరేట్ చేసి పైపైన సినిమాలు లాగించేస్తుంటారు తప్ప వాస్తవిక కోణంలో తీసే సినిమాలు తక్కువ  సామాన్యుడైన హీరోను పొలిటికల్ లీడర్ని చేయాలంటే చాలామంది దర్శకులు ఎలాంటి మార్గం ఎంచుకుంటారో ప్రత్యేకంగా చెప్పాల్సిన పని లేదు  అతనేమనుకుంటే అది జరిగిపోతుంది  అన్నీ అతడికి కలిసొచ్చేస్తాయి  చూస్తుండగానే ఎమ్మెల్యే మంత్రి ముఖ్యమంత్రి అయిపోతాడు  అలా కాకుండా ఒక సామాన్యుడు అనేక అడ్డంకుల్ని దాటుకుని వ్యూహాత్మకంగా అడుగులేస్తూ అంచెలంచెలుగా ఎదిగి ఎలా మంత్రి స్థాయికి చేరాడో రియలిస్టిగ్గా ‘యమన్’లో చూపించారు  ఇక్కడ కూడా సినిమాటిక్ లిబర్టీస్ తీసుకోలేదని కాదు కానీ సాధ్యమైనంత వరకు వాస్తవికంగా ఉండేలా పాత్రల్ని కథను తీర్చిదిద్దాడు దర్శకుడు జీవా శంకర్   ‘యమన్’కు ప్రధాన ఆకర్షణ కథ పాత్రలే  ఇందులో ప్రతి పాత్రకూ ఒక ఐడెంటిటీ ఉంటుంది  కథ ఎక్కడా పక్కదోవ పట్టకుండా ఒక పంథాలో సాగిపోతుంది  హీరోతో పాటుగా ఇందులోని పాత్రలన్నింటినీ బలంగా ఆసక్తికరంగా తీర్చిదిద్దుకున్నాడు జీవా శంకర్  హీరో పాత్ర పరిచయం దగ్గర్నుంచే ఆసక్తి రేకెత్తిస్తుంది  జైలు నేపథ్యంలో వచ్చే సన్నివేశాలు ఉత్కంఠ రేకెత్తిస్తాయి  సినిమాపై ఆసక్తి పెంచుతాయి  ‘బిచ్చగాడు’తో బలమైన ముద్ర వేసిన విజయ్ ఆంటోనీ ఇందులో దానికి పూర్తి భిన్నంగా కనిపిస్తూ తనదైన స్క్రీన్ ప్రెజెన్స్ తో ప్రేక్షకుల ఆసక్తిని నిలిపి ఉంచడంలో కీలక పాత్ర పోషిస్తాడు  హీరో పాత్ర చిత్రణకు తోడు సాంకేతిక హంగులు కూడా చక్కగా కుదరడంతో ‘యమన్’ మంచి ఇంటెన్సిటీ ఉన్న సినిమాలా కనిపిస్తుంది   ఐతే కథనంలో వేగం లేకపోవడమే ‘యమన్’కు పెద్ద ప్రతికూలత  కథా గమనానికి అడ్డం పడే పాటలు నెమ్మదిగా సాగే కథనం సినిమాకు మైనస్ అయ్యాయి  సినిమా ఆరంభమైన తీరు చూస్తే దీనికి ముందు తెలుగులోకి అనువాదమైన పొలిటికల్ థ్రిల్లర్ ‘ధర్మయోగి’ తరహాలో మలుపులు ఉత్కంఠ ఆశిస్తాం  కానీ ఇందులో అవి మిస్సయ్యాయి  కొన్ని సన్నివేశాలు చూస్తూ ఏదో జరిగిపోతుందని అనుకుంటాం కానీ అలా ఏమీ జరగదు  ద్వితీయార్ధంలో గాడి తప్పిన కథనం కొన్ని అనవసర సన్నివేశాలు ప్రేక్షకుల సహనాన్ని పరీక్షిస్తాయి  హీరోయిన్ ట్రాక్ కథకు ఏమంత అవసరం అనిపించదు  ఐతే ప్రి క్లైమాక్స్ నుంచి కథ మళ్లీ ట్రాక్ ఎక్కి ఆసక్తి రేకెత్తిస్తుంది  ముగింపు కూడా ఓకే అనిపిస్తుంది  ఓవరాల్ గా ‘యమన్’ సీరియస్ రియలిస్టిక్ పొలిటికల్ డ్రామాలు ఇష్టపడే వాళ్లను మెప్పిస్తుంది  రెగ్యులర్ సినిమాల మధ్య కొంచెం భిన్నంగానూ అనిపిస్తుంది  ఐతే రెండున్నర గంటలకు పైగా నిడివితో నెమ్మదిగా సాగే ఈ పొలిటికల్ డ్రామాను ఆస్వాదించడానికి కొంచెం ఓపిక కూడా ఉండాలి   నటీనటులు   నేను మంచి నటుడిని కాదంటూనే విజయ్ ఆంటోనీ మరోసారి ఆకట్టుకున్నాడు  అశోక్ పాత్ర తాలూకు ఇంటెన్సిటీని అతను చూపించిన తీరు మెప్పిస్తుంది  సీరియస్ పాత్రలు చేయడంలో విజయ్ ప్రత్యేకత మరోసారి కనిపిస్తుంది  అతడి స్క్రీన్ ప్రెజెన్స్ చాలా బాగుంది  ఇక సినిమాలో హీరో తర్వాత అత్యంత కీలకమైన రెండు పాత్రల్లో నటించిన ఇద్దరూ మెప్పించారు  ఒకప్పటి విలన్ త్యాగరాజన్ పాత్ర ఆయన నటన సినిమాకు బలంగా నిలిచాయి  ఐతే ఆయనకు డబ్బింగ్ సరిగా కుదర్లేదు  ఇంకా బెటర్ వాయిస్ ఎంచుకోవాల్సింది  మినిస్టర్ పాత్రలో కనిపించిన నటుడు కూడా చక్కగా చేశాడు  అతను కళ్లతోనే హావభావాలు పలికించాడు  హీరోయిన్ మియా జార్జ్ పాత్ర పరిమితం  ఆమె పర్వాలేదు    సాంకేతిక వర్గం   విజయ్ ఆంటోనీ నటుడిగానే కాదు సంగీత దర్శకుడిగానూ ‘యమన్’కు పెద్ద బలంగా నిలిచారు  కొన్ని మామూలు సన్నివేశాల్ని కూడా నేపథ్య సంగీతంతో అతను నిలబెట్టే ప్రయత్నం చేశాడు  హీరోయిజం ఎలివేట్ అయ్యే సన్నివేశాల్లో కీలకమైన సీన్స్ వచ్చినపుడు ముఖ్యంగా జైల్లో హీరో తిరగబడే సీన్లో నేపథ్య సంగీతం ఆకట్టుకుంటుంది  పాటలు మాత్రం సినిమాకు ఏ రకంగానూ పనికి రాలేదు  దర్శకుడు జీవా శంకరే ఈ చిత్రానికి ఛాయాగ్రహకుడు కూడా  తన కథకు ఎలాంటి విజువల్స్ అవసరమో బాగా తెలుసు కాబట్టి అందుకు తగ్గట్లే కెమెరా పనితనం చూపించాడతను  కథకు తగ్గ మూడ్ క్రియేట్ చేయడంలో కెమెరా కూడా కీలక పాత్ర పోషించింది  రచయితగా దర్శకుడిగా కూడా జీవా శంకర్ తన ప్రతిభను చాటుకున్నాడు  ఐతే కథలో ఇంకొన్ని మలుపులు ఉండి కథనంలో వేగం ఉండి ఎడిటింగ్ ఇంకొంచెం క్రిస్ప్ గా చేసి ఉంటే ‘యమన్’ రేంజే వేరుగా ఉండేది  కానీ ఈ లోపాల వల్ల జస్ట్ ఓకే అనిపిస్తుంది   చివరగా యమన్ కంటెంట్ ఉంది కానీ!   
__________________________
 
		
			చిత్రం  ‘విన్నర్’   నటీనటులు సాయిధరమ్ తేజ్ - రకుల్ ప్రీత్ సింగ్ -
 జగపతి బాబు - అనూప్ సింగ్ ఠాకూర్ - ముకేష్ రుషి - పృథ్వీ - వెన్నెల కిషోర్
 - ఆలీ - రఘుబాబు తదితరులు సంగీతం తమన్ ఛాయాగ్రహణం ఛోటా కె నాయుడు వెలిగొండ శ్రీనివాస్ మాటలు అబ్బూరి రవి నిర్మాతలు నల్లమలుపు శ్రీనివాస్-ఠాగూర్ మధు స్క్రీన్ ప్లే - దర్శకత్వం గోపీచంద్ మలినేని  వరుస
 విజయాలతో ఊపుమీదున్న సాయిధరమ్ తేజ్ కు ‘తిక్క’ రూపంలో పెద్ద బ్రేక్ 
పడింది  దర్శకుడు గోపీచంద్ మలినేని కూడా ‘పండగ చేస్కో’తో దెబ్బ తిన్నాడు  
వీళ్లిద్దరూ హిట్టు కొట్టి తీరాలన్న కసితో కలిసి చేసిన సినిమా ‘విన్నర్’  ఈ
 రోజే విడుదలైన ఈ చిత్రం ప్రేక్షకుల మనసు గెలిచిందా సాయిధరమ్ ‘విన్నర్’ 
అనిపించుకున్నాడా చూద్దాం పదండి     సిద్ధార్థ్ సాయిధరమ్ 
తేజ్ తండ్రి అంటే అసహ్యంతో చిన్నతనంలోనే ఇంటి నుంచి వెళ్లిపోతాడు  పెరిగి 
పెద్దయ్యాక ఒక న్యూస్ పేపర్లో క్రియేటివ్ హెడ్ గా పని చేస్తుంటాడు  ఓ 
పార్టీలో సితార రకుల్ ప్రీత్ను చూసి ప్రేమలో పడిపోయిన సిద్ధార్థ్  ఆమె వెంట పడటం
 మొదలుపెడతాడు  పెద్ద అథ్లెట్ కావాలని కలలు కంటున్న సితార సిద్ధార్థ్ అల్లరి 
కారణంగా తన కెరీర్ ను పక్కనబెట్టి వెంటనే హార్స్ రేసర్ అయిన ఆది అనూప్ 
సింగ్ను పెళ్లి చేసుకోవాల్సిన పరిస్థితి తలెత్తుతుంది  ఆ పెళ్లిని 
తప్పించుకునే క్రమంలో సితార చెప్పిన అబద్ధం కారణంగా సిద్ధార్థ్  ఆదితో గుర్రపు 
పందెంలో పోటీ పడాల్సి వస్తుంది  అసలు గుర్రపు పందేలంటేనే పడని సిద్ధార్థ్ సితార
 కోసం ఎలా కష్టపడ్డాడు తన స్థానంలో తన తండ్రికి కొడుగ్గా చలామణి అవుతున్న
 ఆది మీద ఎలా గెలిచి తన తండ్రికి దగ్గరయ్యాడు అన్నది మిగతాకథ   కథనం - విశ్లేషణ   విలన్
 ఎన్నో ఏళ్ల నుంచి ఒక ఆటలో కొనసాగుతుండటాడు  అతను అందులో నెంబర్ వన్ అయి 
ఉంటాడు  అతడికి ఆ ఆటలో ఎదురే ఉండదు  ఐతే హీరోకు అప్పటి దాకా ఆ ఆటలో అసలు 
టచ్చే ఉండదు  అందులో ఓనమాలు కూడా తెలియవు  కానీ ఒక సందర్భంలో ఆవేశపడి విలన్
 తో పందెం కాసేస్తాడు  ప్రేమ కోసమో ఇంకో కారణంతోనో విలన్ తో పోటీకి సై 
అంటాడు  ముందు అతడి ట్రైనింగ్ చాలా ఫన్నీగా సాగుతుంది  కానీ ఒక మూమెంట్లో 
సీరియస్ అయిపోతాడు  కొన్ని రోజుల్లోనే ఆటలో ప్రావీణ్యం సంపాదిస్తాడు  
చివరికి పోటీలో నాటకీయ పరిణామాల మధ్య హీరోనే గెలుస్తాడు  ఈ ఫార్మాట్లో మనం 
ఎన్ని కమర్షియల్ సినిమాలు చూసి ఉంటాం ‘విన్నర్’ కూడా ఆ కోవకు చెందిన 
సినిమానే   మామూలుగా ఆటలంటే బాక్సింగో క్రికెట్టో కబడ్డీనో 
ఇంకోటో పెడుతుంటారు  కానీ ‘విన్నర్’లో గుర్రపు రేసులు పెట్టారు  అదీ తేడా  
క్రికెట్టో కబడ్డీనో అయితే మనకు ఈజీగా కనెక్టయ్యే ఆటలు కాబట్టి ఆ మేరకు 
అయినా ఎంటర్టైన్మెంట్ ఉండేది  కానీ ‘విన్నర్’కు నేపథ్యంగా గుర్రపు రేసులు 
ఎంచుకోవడంతో ఆటకు సంబంధించిన వినోదం కూడా పెద్దగా లేకపోయింది  హీరో 
ఇంట్రడక్షన్ సీన్ నుంచి ఎండ్ టైటిల్స్ పడే ముందు వరకు రొటీన్ గా ఒక 
ఫార్ములా ప్రకారం సాగిపోయే ‘విన్నర్’ ఎక్కడా కూడా పెద్దగా ఎగ్జైట్మెంట్ 
కలిగించదు  అక్కడక్కడా కొంచెం కామెడీ మెరుపులు రెండు మూడు ఆకర్షణీయమైన 
పాటలు మినహాయిస్తే ‘విన్నర్’లో చెప్పుకోదగ్గ విశేషాలేమీ లేవు పాటలు 
ఫైట్లు గుర్రపు రేసులు ఓ వర్గం ప్రేక్షకుల్ని ఎంటర్టైన్ చేయొచ్చు   గోపీచంద్
 మలినేని మొదట్నుంచి మాస్ మసాలా సినిమాలే చేస్తూ వస్తున్నాడు  ఐతే 
ఇంతకుముందు అతడి కథల్లో మరీ కొత్తదనం లేకపోయినా ఉన్నంతలో ఆసక్తికర 
మలుపులుండేవి  ట్విస్టులతో మంచి ఎంటర్టైన్మెంట్ తో సినిమాల్ని 
ఆసక్తికరంగా నడిపించేవాడు  డాన్ శీను బలుపు లాంటి సినిమాలు అలా ఎంటర్టైన్
 చేసినవే  కానీ గత సినిమా ‘పండగ చేస్కో’ దగ్గర అతను ట్రాక్ తప్పాడు  ఆ 
సినిమాను మరీ ఫార్ములాటిగ్గా నడిపించి నిరాశ పరిచాడు  ‘విన్నర్’ కూడా 
దాదాపుగా అలాగే సాగుతుంది   ఒక రైతును కొట్టి అతడి పొలంలో కొందరు బడా
 బాబులు గుర్రప్పందేలు ఆడేద్దామని చూస్తుంటే హీరో ఎంట్రీ ఇస్తాడు 
‘విన్నర్’లో  అతడు రావడానికి ముందే  ఇప్పుడు ఒకడొస్తాడు మీ బెండు 
తీస్తాడు వాడు వీరుడు శూరుడు అంటూ హీరో గురించి స్తోత్రం చదవడం ఆ 
తర్వాత హీరో ఎంట్రీ ఇవ్వడం అందరినీ ఉతికారేయడం ఆపై ఒక పాటేసుకోవడం 
ఇలా ఎప్పుడో ఔట్ డేట్ అయిపోయిన స్టయిల్లో హీరో ఇంట్రడక్షన్ సీన్ ఉన్నపుడే 
‘విన్నర్’ సినిమా ఎలా ఉండబోతోందో ఒక అవగాహన వచ్చేస్తుంది  ఇక ఆపై హీరో 
హీరోయిన్ని తొలి చూపులోనే ప్రేమించేయడం ఆమెను అల్లరి పెట్టడం మధ్యలో 
రెండు పాటలు ఇంతలో ఇంటర్వెల్ బ్యాంగ్ అక్కడ ఒక సీరియస్ టర్న్ ఇలా 
ఎక్కడా కూడా కమర్షియల్ ఫార్మాట్ నుంచి పక్కకు తప్పకుండా ఒక ఫార్ములా 
ప్రకారం సాగిపోతుంది ‘విన్నర్’  పద్మగా వెన్నెల కిషోర్ సింగం సుజాతగా 
పృథ్వీ కొంతమేర వినోదం పంచడంతో ప్రథమార్ధం కాస్తయినా టైంపాస్ చేస్తుంది 
కానీ ద్వితీయార్ధం మాత్రం నిరాశపరుస్తుంది   గుర్రపు పందేలకు హీరో 
ట్రైన్ అవ్వడం ఆ తర్వాత పోటీకి దిగడంఈ నేపథ్యంలో కథనాన్ని ఆసక్తికరంగా 
తీర్చిదిద్దుకునే అవకాశమున్నా దర్శకుడు ఉపయోగించుకోలేదు  గుర్రపు 
పందేలన్నవి తెలుగు సినిమాకు కొత్త  అలాంటపుడు దానికి సంబంధించిన 
ట్రైనింగ్ రేసుల్ని కొత్తగా ఆసక్తికరంగా చూపించేందుకు ఆస్కారముంది  
కానీ గోపీచంద్ ఇక్కడ కూడా రొటీన్ ఫార్మాట్లో కథనాన్ని నడిపించేశాడు  
ఫస్టాఫ్ లో పృథ్వీని పెట్టినట్లే కామెడీ వాయిద్యానికి రెండో అర్ధంలో ఆలీని 
పెట్టారు  కానీ ఆలీ కామెడీ పెద్దగా పండలేదు  ఓపక్క గుర్రప్పందేలకు డెడ్ 
లైన్ దగ్గర పడుతుంటుంది  హీరో మాత్రం కాలక్షేపం చేస్తుంటాడు  చివరికి 
క్లైమాక్స్ దగ్గర పడుతున్న టైంలో హీరో అలర్టవుతాడు  భజరంగభళి అంటూ ఒక ఇన్ 
స్పైరింగ్ సాంగ్ వస్తుంది  అది అయ్యేలోపు హీరో రేసుకు రెడీ అయిపోతాడు  
క్లైమాక్సులో గుర్రపు రేసును కూడా ఎగ్జైటింగ్ గా మలచలేదు  తండ్రీకొడుకుల 
బంధానికి సంబంధించి ఎమోషన్ కూడా అంతగా పండలేదు  జగపతి-సాయిధరమ్ మధ్య వచ్చే 
సన్నివేశాలు ఫోర్స్ డ్ గా అనిపిస్తాయి  ఐతే జగపతి బాబుతో ముడిపడ్డ కొన్ని 
సన్నివేశాలే ఉన్నంతలో పర్వాలేదనిపిస్తాయి  ఓవరాల్ గా ‘విన్నర్’ 
ఫార్ములాటిక్ కమర్షియల్ సినిమాల్ని మెచ్చేవారికి ఓకే అనిపించొచ్చు  గత 
కొన్నేళ్లుగా కొత్త తరహా వినోదానికి అలవాటు పడి అదే తరహా సినిమాలే 
కోరుకునే వారిని మాత్రం నిరాశ పరుస్తుంది   నటీనటులు   సాయిధరమ్
 తేజ్ ఎప్పట్లాగే ఎనర్జిటిగ్గా కనిపించాడు  అతడి లుక్ బాగుంది  నటన రొటీన్ 
గా అనిపిస్తుంది  అతను కొత్తగా చేయడానికి ఏమీ లేకపోయింది  మంచి డ్యాన్సర్ 
అయిన సాయిధరమ్ ‘విన్నర్’లో తన టాలెంట్ చూపించడానికి పెద్దగా అవకాశం 
దక్కకపోవడం ఆశ్చర్యకరం  అతడి నుంచి అదిరిపోయే డ్యాన్సులు ఆశించేవారికి 
నిరాశ తప్పదు  చాలా చోట్ల సాయిధరమ్ తన మావయ్యల్ని అనుకరించే ప్రయత్నం 
చేశాడు  కొన్ని చోట్ల చిరంజీవి బాడీ లాంగ్వేజ్ స్పష్టంగా కనిపిస్తుంటుంది  
హీరోయిన్ రకుల్ ప్రీత్ సింగ్ నటన పరంగా చేసిందేమీ లేదు  ఆమె గ్లామర్ డోస్ 
బాగా పెంచింది  గతంలో ఏ సినిమాలోనూ లేనంత సెక్సీగా ఇందులో కనిపించింది  
జగపతి బాబు నటన ఓకే కానీ ఆయన ప్రత్యేకత చూపించే పాత్ర ఇది ఎంతమాత్రం 
కాదు  విలన్ అనూప్ సింగ్ ఠాకూర్ కూడా చేయాడనికేమీ పెద్దగా లేకపోయింది  
విలన్ పాత్రకు తగ్గ ఆహార్యం ఉంది కానీ పాత్ర తేలిపోవడంతో అతనూ అలాగే 
కనిపించాడు  సింగం సుజాతగా పృథ్వీ పద్మగా వెన్నెల కిషోర్ కొన్ని పంచ్ లు 
పేల్చారు  ఆలీ పాత్ర పండలేదు  ముకేష్ రుషి సురేష్ రఘుబాబు వీళ్లంతా 
మామూలే   సాంకేతిక వర్గం   తమన్ పాటలు పర్వాలేదు  పిచ్చోణ్ని 
అయిపోయా ఓ సితార పాటలు మంచి కిక్కిస్తాయి  మిగతా పాటలేవీ కూడా అంతగా 
ఆకట్టుకోవు  నేపథ్య సంగీతం నిరాశ పరుస్తుంది  ఏదో రొటీన్ గా వాయించేశాడు  
బ్యాగ్రౌండ్ స్కోర్ సన్నివేశాల్ని ఎలివేట్ చేయలేకపోయింది  ఛోటా కె నాయుడు 
కెమెరా పనితనం కూడా ఆకట్టుకోదు  అలాంటి సీనియర్ కెమెరామన్ నుంచి ఇంకా గొప్ప
 ఔట్ పుట్ ఆశిస్తాం  ఆయన ఏదో మొక్కుబడిగా లాగించేసినట్లు అనిపిస్తుంది  
అబ్బూరి రవి మాటలు పర్వాలేదు  దర్శకుడు గోపీచంద్ మలినేని ‘విన్నర్’ కథ 
విషయంలో ఎలా ఎగ్జైట్ అయిపోయాడో మరి  గుర్రపు పందేల నేపథ్యం కొత్తగానే 
అనిపించినా వాటిని సరిగా ప్రెజెంట్ చేయలేకపోయాడు  స్క్రీన్ ప్లేలో ఏ 
ప్రత్యేకతా చూపించలేకపోయాడు  రొటీన్ గా ఫార్ములా ప్రకారం వెళ్లిపోయాడు   చివరగా విన్నర్ మనసులు గెలవలేదు  
__________________________
  1971లో భారత్-పాకిస్థాన్ మధ్య ఉద్రిక్త వాతావరణం నేపథ్యంలో మొదలవుతుందీ కథ  భారత్ ను ఎలాగైనా దెబ్బ తీయాలన్న కసితో ఉన్న పాకిస్థాన్ మన దేశ నావికా దళాన్ని లక్ష్యంగా చేసుకుని తన బ్రహ్మాస్త్రమైన ఘాజీ సబ్ మెరైన్ ను పంపుతుంది  దీనిపై సమాచారం అందుకున్న ఇండియన్ నేవీ ఎస్-21 సబ్ మెరైన్ ప్రతి దాడికి పంపిస్తుంది  ఈ సబ్ మెరైన్ కు కమాండర్ అయిన రణ్ విజయ్ సింగ్ కేకే మీనన్ ఆవేశపరుడు కావడంతో అతడిని అదుపులో ఉంచి నేవీ ఆదేశాల మేరకు సబ్ మెరైన్ పని చేసేలా చూసేందుకు అర్జున్ రానా దగ్గుబాటిని ఉన్నతాధికారులు తోడుగా పంపుతారు  ఐతే సబ్ మెరైన్లో వీళ్లిద్దరి మధ్య విభేదాలు తలెత్తుతాయి  మరోవైపు ప్రత్యర్థులపై దాడి చేసే క్రమంలో వీళ్ల సబ్ మెరైనే దెబ్బతిని ప్రమాదంలో పడతారు  ఆ స్థితిలో ఘాజీ దాడిని ఈ బృందం ఎలా ఆపగలిగింది  దేశంలో ఓ ముఖ్యమైన ప్రాంతాన్ని ఎలా రక్షించగలిగింది అన్నది మిగతా కథ   కథనం - విశ్లేషణ   నిజంగా 1971లో ఏం జరిగిందో పాకిస్థాన్ సబ్ మెరైన్ ‘ఘాజీ’ ఎలా కూలిపోయిందో ‘ఘాజీ’ సినిమాలో చూపించింది ఎంతవరకు నిజమో ఎంత వరకు కల్పితమో అవన్నీ అప్రస్తుతం ఈ చిత్రాన్ని తీర్చిదిద్దిన తీరు మాత్రం ఆకట్టుకుంటుంది  రెండు గంటల 5 నిమిషాల నిడివి ఉన్న ‘ఘాజీ’లో వృథాగా అనిపించే సన్నివేశాలేమీ కనిపించవు  నేరుగా కథను మొదలుపెట్టేసి ఎక్కడా పక్కదారి పట్టకుండా సూటిగా ‘ఘాజీ’ వృత్తాంతాన్ని చెప్పాడు దర్శకుడు సంకల్ప్  పాత్రల పరిచయానికి కూడా ప్రత్యేకంగా సమయం ఏమీ తీసుకోలేదు  కథ నడుస్తుంటుంది దాంతో పాటే క్యారెక్టర్ల ఎస్టాబ్లిష్మెంట్ కూడా జరుగుతుంది  కాసేపటికే ప్రతి పాత్రనూ ఆకళింపు చేసుకుంటాం  వాటితో పాటు ప్రయాణిస్తాం  ఐతే చివర్లో ఆశించిన స్థాయిలో ఎమోషన్ తీసుకురావడంలో మాత్రం ఘాజీ టీం ఆశించిన మేర విజయవంతం కాలేకపోయింది  హిందీలోనూ ఈ సినిమాను రూపొందించడం వల్ల పరభాషా నటులు చాలామంది స్క్రీన్ ను ఆక్రమించడం వల్ల కొంత వరకు ఇది మనదైన సినిమాలాగా అనిపించకపోవడం కూడా ఘాజీకి ఉన్న ప్రతికూలత   రానా-కేకే మీనన్ పాత్రల మధ్య సంఘర్షణే ‘ఘాజీ’లో ప్రథమార్ధాన్ని నడిపిస్తుంది  వారి పాత్రలు ఎంత ఆసక్తికరంగా ఉంటాయో ఇద్దరి మధ్య వచ్చే సన్నివేశాలు అంతే ఆసక్తికరంగా సాగుతాయి  అనుభవజ్నుడైన కేకే పాత్రను ఆవేశపరుడిగా యువకుడైన రానా పాత్రను సంయమనం పాటించేవాడిగా చూపించడంతో వైవిధ్యం కనిపిస్తుంది  ప్రథమార్ధాన్ని రానా-కేకే తమ భుజాలపై నడిపిస్తారు  ఇక ద్వితీయార్ధంలో యుద్ధ నేపథ్యంలో సన్నివేశాలు ఉత్కంఠభరితంగా సాగుతాయి  ముఖ్యంగా పాకిస్థాన్ భారత సబ్ మెరైన్ మీదికి టార్పెడోల్ని ప్రయోగించడం వాటిని మన బృందం కాచుకోవడం నేపథ్యంలో సాగే చివరి అరగంటలో ఉత్కంఠ రేకెత్తిస్తుంది  చివర్లో కొంచెం సన్నివేశాలు కొంచెం డ్రమాటిగ్గా సాగినా అంతిమంగా ఏం జరుగుతుందో ముందే అర్థమైనా సరే ఉత్కంఠకు లోటుండదు   కొత్త దర్శకుడు సంకల్ప్ రెడ్డి దీని తర్వాత ఎలాంటి సినిమా తీస్తాడో ఎలా మెప్పిస్తాడో ఏమో కానీ ‘ఘాజీ’ని మాత్రం అతను ఎంతో ప్రేమించి తీశాడని అడుగడుగునా తెలుస్తుంది  సబ్ మెరైన్ గురించి అతడికున్న అవగాహన సినిమా ఆద్యంతం కనిపిస్తుంది  ఐతే అవగాహన ఉంది కదా అని డెమో ఇచ్చే ప్రయత్నాలేమ చేయలేదు  కథలో భాగంగానే కొత్త విషయాల్ని తెలివిగా ప్రెజెంట్ చేశాడు  ఇండియాలో వచ్చిన తొలి సబ్ మెరైన్ వార్ ఫిల్మే నియర్ పర్ఫెక్ట్ గా ఉండటం విశేషమే  దర్శకుడికి ఎన్ని హాలీవుడ్ సినిమాలైనా స్ఫూర్తినిచ్చి ఉండొచ్చు గాక కానీ మనదైన కథను ఆసక్తికరంగా చెప్పడంలో మాత్రం అతడి ప్రత్యేకత కనిపిస్తుంది    ‘ఘాజీ’లో కొన్ని మైనస్ పాయింట్స్ లేకపోలేదు  ప్రథమార్ధంలో కథనం కొంచెం నెమ్మదిగా సాగుతుంది  ముగింపు నిరాశ పరుస్తుంది  అప్పటిదాకా పతాక స్థాయిలో సాగుతూ వెళ్లిన సినిమాకు ఆ స్థాయి ముగింపు లేకపోయింది  ఘాజీని కూల్చేసే సీన్ మామూలుగా కానిచ్చేశారు  అంతేనా అయిపోయిందా అన్న భావన కలిగిస్తుంది పతాక సన్నివేశం  దాదాపుగా యుద్ధానికి సంబంధించిన వ్యవహారంలో స్వేచ్ఛ తీసుకుని మలుపులు నాటకీయత జోడించినపుడు క్లైమాక్స్ విషయంలో ఆ ప్రయత్నం చేయాల్సింది  యుద్ధ సన్నివేశాలన్నీ కూడా ఇండియా కోణంలో కొంచెం డ్రమాటిగ్గా సాగుతాయి  ఇది కచ్చితంగా ఫిక్షనే అన్న భావన కలిగిస్తాయి  మొత్తం కథంతా నీటి లోపలే జరగడం వల్ల కొంత మొనాటనీ అనిపిస్తుంది  కొన్ని సన్నివేశాలు రిపీటెడ్ గా అనిపిస్తాయి  పాటలు మసాలాలు ఏమీ లేని ఈ సినిమా రెగ్యులర్ కమర్షియల్ సినిమాల్ని ఇష్టపడేవాళ్లకు ఎంత మేరకు ఎక్కుతుందన్నది కొంత సందేహమే  కానీ కొత్తదనం ఆశించే వారికి మాత్రం ‘ఘాజీ’ మంచి ఛాయిస్   నటీనటులు   రానా కెరీర్లో అర్జున్ పాత్ర  వన్ ఆఫ్ ద బెస్ట్ గా నిలిచిపోతుందనడంలో సందేహం లేదు  మాటలు చాలా తక్కువ పైగా ఎక్కడా ఎమోషన్స్ బయటపడనివ్వకుండా సటిల్ గాహుందాగా కనిపించాల్సిన పాత్ర అతడిది  చాలా క్లిష్టమైన ఈ పాత్రలో రానా అద్భుత అభినయం ప్రదర్శించాడు  అతడి ఆహార్యం కూడా ఆ పాత్రకు చాలా బాగా సూటయింది  మొత్తంగా రానా ఈ పాత్రతో చాలా కాలం గుర్తుంటాడు   ఇక మిగతా నటీనటులందరూ కూడా పాత్రల్లో గొప్పగా ఒదిగిపోయారు  కేకే మీనన్ స్థాయి ఏంటన్నది ఈ సినిమా తెలియజేస్తుంది  ఆయన పాత్రను చాలా బాగా తీర్చిదిద్దారు   ఆరంభంలో ఒకట్రెండు సన్నివేశాలతోనే కేకే తన ప్రత్యేకత చూపిస్తాడు  ఆ పాత్రతో ప్రేక్షకులు ఎమోషనల్ గా కనెక్టయ్యేలా దాన్ని పండించాడు కేకే  అతుల్ కులకర్ణి కూడా చాలా హుందాగా నటించాడు  తాప్సి ఉన్నంతలో ఓకే కానీ ఆమె పెద్దగా చేయడానికేమీ లేకపోయింది  సినిమాలో ఒక్క అమ్మాయైనా ఉండాలి అన్నట్లు తన పాత్రను ఇరికించినట్లుగా అనిపిస్తుంది  సత్యదేవ్ పాకిస్థాన్ కమాండర్ పాత్రలో రాహుల్ దేవ్ కూడా బాగా చేశారు  ఓంపురి నాజర్ భరత్ రెడ్డి ప్రియదర్శి వీళ్లవి చిన్న చిన్న పాత్రలు  జస్ట్ ఓకే అనిపించారు  ఐతే ఎక్కువమంది పరభాషా నటులు కావడం వల్ల మన ప్రేక్షకులు వీరితో పెద్దగా కనెక్టవ్వలేరు   సాంకేతికవర్గం   టెక్నీషియన్స్ అందరూ కలిసి సినిమాను తమ వైపు నుంచి మరో మెట్టు ఎక్కించే ప్రయత్నం చేశారు  కే బ్యాగ్రౌండ్ స్కోర్ సినిమాలో ప్రేక్షకుడిని లీనం అయ్యేలా చేస్తుంది  సబ్ మెరైన్లో ఉన్నట్లే మనల్ని మరో ప్రపంచంలో విహరింపజేసేలా కెమెరా పనితనం చూపించాడు మది  మనం నీళ్లలోనే సబ్ మెరైన్లోనే ఉన్నామన్న భావనను కలిగించడంలో మది ఛాయాగ్రహణం కీలక పాత్ర పోషిస్తుంది  ఆర్ట్ వర్క్ విజువల్ ఎఫెక్ట్స్ కూడా అంతే బాగా కుదిరాయి  సబ్ మెరైన్ సెట్టింగ్ వావ్ అనిపిస్తుంది  విజువల్ ఎఫెక్ట్స్ లోనూ మంచి క్వాలిటీ చూపించారు  ఎక్కడా కృత్రిమంగా అనిపించకుండా నిజంగా అలాగే జరుగుతున్న భావన కలిగిస్తాయి  హాలీవుడ్ సినిమాలకున్నట్లు వందల కోట్ల బడ్జెట్ అందుబాటులో లేకున్నా ఔట్ పుట్ మాత్రం ప్రపంచ స్థాయికి తగ్గలేదు   టెక్నీషియన్స్ ఎవరికి వాళ్లు పని చేసినట్లు కాకుండా అందరూ సమన్వయంతో పని చేసిన తీరు తెరమీద కనిపిస్తుంది  గుణ్ణం గంగరాజు మాటలు పరిమితంగా ఉంటూనే ప్రభావవంతంగా అనిపిస్తాయి  ఒక తొలి చిత్ర దర్శకుడిని నమ్మి ‘ఘాజీ’ లాంటి సినిమా తీసినందుకు రాజీ పడకుండా ఇంత భారీ స్థాయిలో నిర్మించినందుకు పీవీపీ మ్యాట్ని ఎంటర్టైన్మెంట్స్ వాళ్లకు హ్యాట్సాఫ్ చెప్పాలి  ఒక డెబ్యూ డైరెక్టర్ నుంచి ఇలాంటి సినిమాను ఊహించలేం  సంకల్ప్ ఈ సినిమా కోసం ఎంత పరిశోధించాడో దీనిపై ఎంత పని చేశాడో సినిమా చూస్తుంటే అర్థమవుతుంది  తొలి ప్రయత్నంలోనే ఇంత భారీ సినిమాను పకడ్బందీగా ఆసక్తికరంగా తీర్చిదిద్దే ప్రయత్నం చేశాడు  ప్రేక్షకులు మరింత ఎమోషనల్ గా కనెక్టయ్యేలా కథాకథనాల్ని తీర్చిదిద్దుకోవాల్సింది కొన్ని చోట్ల అనుభవ లేమి కనిపిస్తుంది కానీ ఓవరాల్ గా సంకల్ప్ తనదైన ముద్ర వేశాడు  ఉత్కంఠ రేపేలా కథాకథనాలు తీర్చిదిద్దుకోవడంలోనే కాదు సరైన నటీనటుల్ని సాంకేతిక నిపుణుల్ని ఎంచుకుని వారి నుంచి చక్కటి సమన్వయంతో మంచి ఔట్ పుట్ రాబట్టుకోవడంలోనూ సంకల్ప్ తన ప్రత్యేకత చూపించాడు   చివరగా ఘాజీ థ్రిల్లింగ్ జర్నీ  
__________________________
  వేద పాఠశాలలో విద్యనభ్యసించే రామ అక్కినేని నాగార్జున చిన్నతనంలోనే దేవుడిని చూడాలని కోరుకుంటాడు  గురువు సూచన మేరకు తపస్సు మొదలుపెడతాడు  ఆ తపస్సులోనే పెరిగి పెద్దవాడవుతాడు  అతడి తపస్సు ఫలించి దేవుడు బాలుడి రూపంలో వచ్చి పలకరించినా రామ పట్టించుకోడు  ఆ బాలుడే దేవుడని తెలియక తిరిగి పంపించేస్తాడు  తపోభంగమయ్యాక ఇంటికి చేరిన రామకు మరదలు భవాని ప్రగ్యా జైశ్వాల్ని ఇచ్చి పెళ్లి చేయాలని తల్లిదండ్రులు భావిస్తారు  కానీ దేవుడికే తన జీవితం అంకితమంటూ తిరుమలకు పయనమవుతాడు రామ  ఐతే అక్కడ అతడికి దైవ దర్శనం జరగదు  అనేక ఆటంకాలు ఎదురవుతాయి  వీటన్నింటినీ దాటుకుని రామ శ్రీనివాసుని దర్శనం ఎలా చేసుకున్నాడు దేవుడు ప్రత్యక్షమయ్యాక రామ ఏం చేశాడు ఈ లోపు తిరుమలలో జరిగే అకృత్యాలకు అడ్డు కట్ట వేసి దాన్ని పరమ పవిత్రమైన క్షేత్రంగా రామ ఎలా తీర్చిదిద్దాడు చివరగా రామ జీవితానికి ముగింపు ఏంటి ఇవన్నీ తెర మీదే చూడాలి   కథనం - విశ్లేషణ   ఈ రోజుల్లో భక్తి సినిమాలు ఎవరు చూస్తారు అందులోనూ భక్తుడిగా నాగార్జున అంటే ఇంకా కష్టం అని సందేహాలు వ్యక్తం చేసిన వాళ్లందరికీ తిరుగులేని సమాధానం చెప్పింది ‘అన్నమయ్య’  ఆ సినిమా ఎలాంటి ముద్ర వేసిందో తెలుగు ప్రేక్షకుల్ని ఎంతగా రంజింపజేసిందో ప్రత్యేకంగా చెప్పాల్సిన పని లేదు  అలాంటి మ్యాజిక్ ను మళ్లీ రిపీట్ చేయడమంటే మాటలు కాదు  ‘శ్రీరామదాసు’తో కొంత వరకు ఆ పని చేయగలిగిన రాఘవేంద్రరావు-నాగార్జున జోడీ ‘షిరిడి సాయి’ విషయంలో దెబ్బ తింది  ఇప్పుడు మళ్లీ వేంకటేశ్వరుడు-భక్తుడు-తిరుమల నేపథ్యంలో సినిమా అనగానే ప్రేక్షకుల్లో చాలా సందేహాలు రేకెత్తాయి  మళ్లీ తిరుమల గురించి ఏం చూపిస్తారు తెలుగు వాళ్లకు పెద్దగా పరిచయం లేని ఉత్తర భారతీయుడు హాథీరాం బాబా గురించి ఏం చెబుతారు ఈ కథతో ఎలా మెప్పిస్తారు అంటూ రకరకాల అనుమానాలు రేకెత్తాయి  ఈ ప్రశ్నలన్నింటికీ సరైన సమాధానాలే ఇస్తుంది ‘ఓం నమో వేంకటేశాయ’   ‘అన్నమయ్య’ లాంటి అద్భుతాలు ఒక్కసారే జరుగుతాయి  అలాంటి అద్భుతాలు పునరావృతం కావు  కాబట్టి ముందు ‘ఓం నమో వేంకటేశాయ’ను అన్నమయ్యతో పోల్చి చూడకూడదు  దీని ప్రత్యేకత వేరు  ఇందులో చూపించిన అంశాలు వేరు  అలాగే దేవుడికి భక్తుడికి మధ్య బంధం అంటేనే కల్పన కాబట్టి ‘ఓం నమో వేంకటేశాయ’లో చూపించేదాంట్లో వాస్తవమెంత అన్న సందేహాల జోలికి కూడా పోకూడదు  ఈ రెండు విషయాల్ని దృష్టిలో పెట్టుకుని ఓపెన్ మైండ్ తో చూస్తే ‘ఓం నమో వేంకటేశాయ’ కూడా ప్రత్యేకమైన సినిమాలాగే అనిపిస్తుంది   తిరుమలలో ముందు వరాహమూర్తిని ఎందుకు దర్శించుకోవాలని చెబుతారు కొండపై ఉచిత అన్నదానం కళ్యాణ కట్ట ఎలా మొదలయ్యాయి తిరుమలలో పూలతోటల ప్రాశస్త్యమేంటి శ్రీవారి ఉత్తరీయం ప్రత్యేకతేంటి శ్రీవారి కళ్యాణం ప్రతి రోజూ ఎందుకు జరుగుతుంది ఇలాంటి ఎన్నెన్నో విషయాల్ని ఏదో కథ లాగా కాకుండా ఆసక్తికరమైన సన్నివేశాల ద్వారా చెప్పడంలో ‘ఓం నమో వేంకటేశాయ’ ప్రత్యేకత కనిపిస్తుంది  ఇక మన జనాలకు పెద్దగా పరిచయం లేని హాథీరాం బాబా చరిత్రను కూడా ఆసక్తికర రీతిలో చెప్పాడు రాఘవేంద్రరావు  హాథీరాం బాబా గొప్పదనాన్ని కొంచెం ఎక్కువ చేసి చూపినట్లు తిరుమలకు సంబంధించి ప్రతి మంచి విషయాన్నీ ఆయనకే ఆపాదించేస్తున్నట్లు అనిపిస్తుంది కానీ కథలో కొంత కల్పన ఉందని ముందే చెప్పారు కాబట్టి మన్నించవచ్చు   అన్నమయ్య శ్రీరామదాసు స్థాయిలో ఎమోషనల్ డెప్త్ లేకపోవడం ‘ఓం నమో వేంకటేశాయ’కు ప్రతికూలతే కానీ ‘షిరిడి సాయి’లో మాదిరి ఇందులో సమయం భారంగా అయితే గడవదు  ఇందులో కథంటూ పెద్దగా ఏమీ లేకపోయినా రైటింగ్ పార్ట్ కొంచెం వీకే అయినా దృశ్యాలతో కనువిందు చేయడంలో రాఘవేంద్రరావు బృందం విజయవంతమైంది  లొకేషన్లు సెట్టింగ్స్ విజువల్ ఎఫెక్ట్స్ విషయంలో రాజీ పడకుండా బాగా ఖర్చు పెట్టడం పాత్రలకు తగ్గ నటీనటులను ఎంచుకుని వారి నుంచి చక్కటి అభినయం రాబట్టుకోవడం ముఖ్యంగా దేవుడికి భక్తుడికి మధ్య సన్నివేశాలన్ని ఆసక్తికరంగా తీర్చిదిద్దుకోవడంతో ‘ఓం నమో వేంకటేశాయ’ ప్రేక్షకుల్ని రంజింపజేస్తుంది   ప్రథమార్ధంలో కొంచెం సాదాసీదాగా అనిపించినా ద్వితీయార్ధంలో వేంకటేశ్వరుడు హాథీరాం బాబాకు దర్శన భాగ్యాన్ని కల్పించే దగ్గర్నుంచి ప్రేక్షకుల్ని కట్టిపడేస్తుంది ‘ఓం నమో వేంకటేశాయ’  దేవుడు భక్తుడు పాచికలు ఆడటం ఇందులో అత్యంత ఆసక్తికర అంశం  హాథీరాం వేంకటేశ్వరుడి కళ్యాణం స్వయంగా జరిపించడం దేవుడు పందెంలో ఓడి నగలు కోల్పోతే హాథీరాం కారాగారంలో పడటం  ఇలాంటి ఘట్టాలన్నీ మెప్పిస్తాయి  ఇక పతాక సన్నివేశాలైతే చెప్పనవసరం లేదు  ఓ దశ వరకు భక్తి భావం కలిగించడంలో విఫలమైన రాఘవేంద్రరావు చివరికి వచ్చేసరికి ప్రేక్షకుల్ని భక్తి పారవశ్యంలో ముంచేస్తాడు  ‘ఓం నమో వేంకటేశాయ’ కూడా ‘అన్నమయ్య’ ‘శ్రీరామదాసు’ల స్థాయిని అందుకునేది పతాక సన్నివేశంలోనే  అన్ని విభాగాలూ పతాక స్థాయిని అందుకున్న క్లైమాక్స్ చూశాక ప్రేక్షకుల్లో ఒక డివైన్ ఫీలింగ్ వచ్చేస్తుంది  ఓవరాల్ గా ‘ఓం నమో వేంకటేశాయ’ ప్రేక్షకులపై మంచి ఇంప్రెషనే వేస్తుంది   నటీనటులు   నాగార్జున మరోసారి భక్తుడి పాత్రలో అద్భుతంగా ఒదిగిపోయాడు  ‘ఓం నమో వెంకటేశాయ’లో ఎమోషన్ కొంత తగ్గినా ఈ చిత్రంలో ప్రేక్షకుల్ని లీనం చేసేది నాగార్జున నటనే  నిజమైన భక్తుడి తరహాలో ఆ పాత్రలో నాగ్ లీనమైపోయిన తీరు అబ్బుర పరుస్తుంది  ప్రథమార్ధంలో కొన్ని సన్నివేశాల్లో నాగ్ నటన కొంచెం ఎగుడుదిగుడుగా అనిపించినా ద్వితీయార్ధంలో మాత్రం నాగ్ అద్భుతంగా నటించాడు  ప్రతి సన్నివేశంలోనూ ఆయన పరిణతి కనిపిస్తుంది  వేంకటేశ్వర కళ్యాణం జరిపించే దగ్గర్నుంచి నాగ్ నటన అసామాన్యంగా సాగుతుంది  పతాక సన్నివేశంలోనూ నాగ్ అద్భుతంగా చేశాడు  నాగ్ కెరీర్లో హాథీరాం బాబా పాత్ర కూడా ఎప్పటికీ నిలిచిపోయేదే   వేంకటేశ్వరుడిగా సౌరభ్ జైన్ కూడా చాలా బాగా కుదిరాడు  ఇప్పటిదాకా వేంకటేశ్వరుడి పాత్రలు పోషించిన వాళ్లలో లుక్ పరంగా సౌరభ్ ‘ది బెస్ట్’ అని చెప్పొచ్చు  అతడి ఆహార్యం ఈ పాత్రకు అంత బాగా సరిపోయింది  నటన పరంగా సౌరభ్ కు యావరేజ్ మార్కులు పడతాయి  అనుష్క కృష్ణమ్మగా బాగా చేసింది  ఆమె పాత్ర సినిమాకు ప్లస్ అయింది  ప్రగ్యాది పరిమితమైన పాత్ర  నిడివి పావుగంట కూడా లేదు  రాఘవేంద్రుడి స్టయిల్లో సాగే పాటలో అందాల విందు చేసి కనుమరుగైపోతుంది  జగపతిబాబు కూడా ఇలా మెరిసి అలా మాయమవుతాడు  వేంకటేశ్వరుడి భార్యలుగా విమలా రామన్ అస్మిత ఓకే  రావు రమేష్ ఇలాంటి సినిమాలో కూడా తన ప్రత్యేకతను చాటుకున్నాడు  నెగెటివ్ రోల్ లో మెప్పించాడు  చిత్తూరు యాసలో డైలాగులు అదరగొట్టాడు  సాయికుమార్ సంపత్ రాజ్ రఘుబాబు వెన్నెల కిషోర్ కూడా ఓకే  బ్రహ్మానందంది చాలా చిన్న పాత్ర   సాంకేతికవర్గం   కీరవాణి ‘ఓం నమో వెంకటేశాయ’కు ప్రధాన బలం  ‘అన్నమయ్య’తో పోల్చి చూస్తే ఫీలింగ్ వేరుగా అనిపించొచ్చు కానీ ‘ఓం నమో వెంకటేశాయ’కు కూడా తన సంగీతంతో బలంగా నిలిచాడు కీరవాణి  ఆయన పాటలన్నీ సినిమాకు తగ్గట్లుగా చక్కగా కుదిరాయి  సినిమాలో బాగా ఇమిడిపోయాయి  నేపథ్య సంగీతం కూడా బాగుంది  ఆయన తప్ప ఇంకెవరూ చేయలేరు అని కీరవాణి మరోసారి అనిపించాడు  గోపాల్ రెడ్డి ఛాయాగ్రహణం కూడా సినిమాకు చక్కగా సరిపోయింది  తిరుమలలో షూటింగ్ చేయకున్నా కథ అక్కడే జరుగుతున్న భావన కలిగించేలా విజువల్స్ ద్వారా కట్టిపడేశారు  లొకేషన్ల ఎంపిక ఆర్ట్ వర్క్ గురించి కూడా ప్రత్యేకంగా ప్రస్తావించాలి  సినిమా అంతటా కూడా సెట్టింగ్స్ అద్భుతంగా అనిపిస్తాయి  విజువల్ ఎఫెక్ట్స్ కూడా సినిమా బడ్జెట్లో చూసుకుంటే ఓకే అనిపిస్తాయి  నిర్మాణ విలువలు బాగున్నాయి  సినిమాకు అవసరమైనంత ఖర్చు పెట్టారు  రాజీ పడలేదు   రచయితగా భారవి నుంచి అన్నమయ్య శ్రీరామదాసు స్థాయి కనిపించలేదు కానీ పెద్దగా సమాచారం లేని హాథీరాం కథకు కొంచెం కల్పన జోడించి ఉన్నంతలో స్క్రిప్టును పర్వాలేదనిపించాడు  కానీ పైన చెప్పుకున్న రెండు సినిమాల్లో ఉన్నంత ఎమోషనల్ డెప్త్ ఇందులో లేదు  డైలాగులు బాగున్నాయి  ఇక దర్శకుడు రాఘవేంద్రరావు ఆధ్యాత్మిక చిత్రాలు తీయడంలో తన ప్రత్యేకతను మరోసారి చాటుకున్నాడు  కొంచెం సినిమాటిక్ లిబర్టీ తీసుకుని హాథీరాం బాబా కథను ఆసక్తికరంగానే తీర్చిదిద్దాడు  పతాక సన్నివేశాల్లో ఆయన ముద్ర స్పష్టంగా కనిపిస్తుంది  సినిమాలో ఒక దశ వరకు డివైన్ ఫీలింగ్ తీసుకురాలేకపోయిన రాఘవేంద్రుడు సినిమా చివరికి వచ్చేసరికి ఆ భావన కలిగిస్తాడు  పాటల చిత్రీకరణలో రాఘవేంద్రుడు మరోసారి ప్రత్యేకత చాటుకున్నాడు  ‘షిరిడి సాయి’ సినిమా విషయంలో పట్టు కోల్పోయినట్లు కనిపించిన దర్శకేంద్రుడు ఈసారి మళ్లీ తనేంటో చూపించాడు   చివరగా ఓం నమో వెంకటేశాయ మళ్లీ రాఘవేంద్రరావు-నాగ్ మాయ  
__________________________
  ఆంధ్రప్రదేశ్ లో డీసీపీగా పని చేస్తున్న నరసింహం సూర్య డిప్యుటేషన్ మీద కర్ణాటకలోని మంగళూరుకు వెళ్తారు  అక్కడ కిరాతకంగా హత్య చేయబడ్డ కమిషనర్ జయప్రకాష్ కేసును నరసింహం డీల్ చేయాల్సి వస్తుంది  ముందు ఈ కేసులో నిందితుడైన రెడ్డి శరత్ సక్సేనాకు నమ్మిన బంటులా నటిస్తూ నెమ్మదిగా కేసు కూపీ లాగడం మొదలుపెడతాడు నరసింహం  ఈ క్రమంలో అతడికి కొన్ని ఆశ్చర్యకర విషయాలు తెలుస్తాయి  కమిషనర్ హత్య వెనుక చాలా పెద్ద కుట్ర ఉందని అర్థమవుతుంది  ఆస్ట్రేలియాలో ఉంటూ వ్యాపారం చేసే కేంద్ర మంత్రి కొడుకు విఠల్ అనూప్ సింగ్ ఠాకూర్ ఈ కుట్ర వెనుక ప్రధాన పాత్రధారి అని అర్థమవుతుంది  ఇంతకీ కమిషనర్ హత్యకు విఠల్ కు ఏంటి సంబంధం ఈ కేసును నరసింహం ఛేదించి విఠల్ ఆట ఎలా కట్టించాడన్నది మిగతా కథ   కథనం-విశ్లేషణ   సింగం-3 క్లైమాక్సులో హీరో విలన్ని పట్టుకోవడానికి ఎయిర్ పోర్టుకు పరుగు పరుగున వెళ్తాడు  కానీ విలన్ అతడికి దొరక్కకుండా ఫ్లైట్ ఎక్కేస్తాడు  హీరో అతణ్ని వెంబడిస్తుంటే పోలీసులు అడ్డుకుంటారు  అతణ్ని వెనక్కి పంపించేస్తారు  అలాగని హీరో ఊరుకుంటాడా ఎయిర్ పోర్టు బయట ఉన్న ఒక కారు తీసుకుని ఇంకో వైపు నుంచి పెద్ద గేటును బద్దలు కొట్టేసి ఎయిర్ పోర్టులోకి దూసుకెళ్లిపోతాడు  రన్ వే మీదికి వెళ్లిపోయి టేకాఫ్ అవుతున్న విమానానికి అడ్డంగా వెళ్లిపోతాడు  దాన్ని ఆపించేసి విలన్ని పట్టేస్తాడు  ఈ సన్నివేశం చూస్తే కొందరికి సిల్లీగా అనిపించొచ్చు  కొందరికి రోమాలు నిక్కబొడుచుకోవచ్చు  మాస్ సినిమాలు అందులోనూ సింగం సిరీస్ సినిమాలంటే ఇలా ఉంటాయని ప్రిపేర్ అయిపోయి ఎంజాయ్ చేయగలిగితే ‘సింగం-3’ విషయంలో ఎలాంటి కంప్లైంట్స్ ఉండవు  రెండున్నర గంటల పాటు ఊర మాస్ వినోదాన్ని ఆస్వాదించి బయటికి రావచ్చు   ఈ మధ్య తమిళం తెలుగు అని తేడా లేకుండా మాస్ మసాలా సినిమాల జోరు తగ్గిపోయింది  స్టార్ హీరోలు సైతం క్లాస్ టచ్ ఉన్న వైవిధ్యమైన సినిమాలే ఎక్కువగా చేస్తున్నారు  ఈ నేపథ్యంలో మాస్ ప్రేక్షకులు తమ అభిరుచికి తగ్గ వినోదాన్ని మిస్సయిపోతున్నారు  అలాంటి వాళ్లందరికీ ‘సింగం-3’ పర్ఫెక్ట్ ఛాయిస్  మామూలుగా ప్రశాంతంగా సాగిపోయే క్లాస్ సినిమాల్నే ఇష్టపడే వాళ్లు కూడా కొంచెం మాస్ మసాలాను రుచి చూడాలనుకుంటే ‘సింగం-3’ మంచి ఆప్షనే  ‘సింగం’ సిరీస్ లో గత రెండు సినిమాలు చూసిన అనుభవంతో ‘సింగం-3’ ఎలా ఉంటుందని ఆశిస్తామో సరిగ్గా అలాగే ఉంటుందీ సినిమా  ప్రేక్షకులు దేనికైతే ప్రిపేరై వచ్చారో ఆ తరహా వినోదాన్నే అందిస్తాడు హరి  విలన్ ఎంతటి వాడైనా ఎదురే లేకుండా దూసుకెళ్లిపోయే నరసింహం ఆరంభం నుంచి చివరి దాకా తనదైన శైలిలో చెలరేగిపోతూ గూస్ బంప్స్ మూమెంట్స్ ఉర్రూతలూగిస్తూనే ఉంటాడు  కథలో కొత్తదనం ఆశించినా ఆఫ్ట్రాల్ వేరే రాష్ట్రాల్లోకి దేశాల్లోకి వెళ్లిపోయి ఇంతగా రెచ్చిపోతున్నాడేంటి మరీ ఈ స్థాయిలో హీరోయిజం ఏంటి అని లాజిక్స్ తీసినా ‘సింగం-3’ మీ కప్ ఆఫ్ టీ ఎంతమాత్రం కాదు   సింగం-1 సింగం-2 తరహాలోనే ఫాస్ట్ ఫార్వార్డ్ లో మోడ్ లో సినిమా చూస్తున్న ఫీలింగే కలిగిస్తుంది ‘సింగం-3’ కూడా  రెండు గంటల 36 నిమిషాల నిడివి ఉన్న సినిమాలో ఆరంభంలో ఓ పావుగంట మినహాయిస్తే ఎక్కడా కెమెరా కుదురుగా ఉండదు  ముందుకు వెనక్కి పరుగులు పెట్టేస్తూ ప్రేక్షకుడు ఎక్కడా చిన్న బ్రేక్ కూడా ఇవ్వకుండా దేని గురించీ ఆలోచించే అవకాశమే లేకుండా జెట్ స్పీడుతో వెళ్లిపోతుంటాయి సన్నివేశాలు  ఎప్పట్లాగే నరసింహం మొదట్లో కొంచెం నెమ్మదిగా ఉంటాడు  పరిస్థితుల్ని జాగ్రత్తగా గమనిస్తూ తనదైన శైలిలో గుంభనంగా విచారణ సాగిస్తూ తన లక్ష్యం దిశగా అడుగులేస్తుంటాడు  ఒక్కసారి పరిస్థితులు తన కంట్రోల్లోకి రాగానే ఇక చెలరేగిపోతాడు  ఇక అతడి దూకుడు మామూలుగా ఉండదు  ఆ దూకుడు చూసి మాస్ ప్రేక్షకులు కుదురుగా కూర్చోలేరు  వాళ్లకు రోమాలు నిక్కబొడుచుకునేలా హీరోయిజాన్ని ఓ రేంజిలో పండించేశాడు హరి  రొటీన్ గా అనిపిస్తూనే ఆసక్తికరంగా సాగిపోయే సన్నివేశాలతో కథనం పరుగులు పెడుతుంది   సింగం-3 కథ దాదాపుగా సింగం-2 తరహాలోనే ఉంటుంది  హీరో ముందుగా లోకల్ విలన్ల పని పట్టేసి ఆ తర్వాత ఇంటర్నేషనల్ విలన్ మీద పడతాడు హీరో  విలన్ పాత్ర హీరోకు దీటుగా ఉండటంతో ఇద్దరి మధ్య టగ్ ఆఫ్ వార్ ఆసక్తికరంగానే సాగుతుంది  అంతిమంగా గెలిచేది హీరోనే అయినా అతడికి విలన్ నుంచి కూడా పోటీ గట్టిగానే ఉండటంతో హీరో పాత్ర మరింతగా ఎలివేట్ అవుతుంది  ‘ఎస్-3’కి కథా వస్తువుగా ఎంచుకున్న ‘మెడివేస్ట్’ కాన్సెప్ట్ ఆసక్తి రేకెత్తించేదే  అదొక్కటే ‘సింగం-3’లో కొత్తగా అనిపించే అంశం  మిగతావన్నీ కూడా ఒక టెంప్లేట్ ప్రకారం జరిగిపోతాయి   హీరో సూపర్ బ్రెయిన్ తో ఇన్వెస్టిగేట్ చేసే సన్నివేశాలు అన్నీ అతడికి కన్వీనియెంట్ గా కలిసొచ్చేయడం చివరికి హీరో ఆస్ట్రేలియాలో పోలీసులకు పట్టుబడినపుడు తాను ఫలానా అని చెప్పి వాళ్లతో సెల్యూట్ కొట్టించుకోవడం ఇలాంటివి కొంచెం సిల్లీగా అనిపిస్తూనే ఎంటర్టైన్ చేస్తాయి  మాస్ ప్రేక్షకుల్ని మురిపించాలనే లక్ష్యం తప్ప హరికి మరో ఉద్దేశం లేదని ఆ విషయంలో సూర్య కూడా దర్శకుడు చెప్పినట్లు చేసుకుపోయాడని అర్థమవుతుంది  లాజిక్కుల గురించి ఆలోచించే ప్రేక్షకులకైనా సరే ‘సింగం-3’ థియేటర్లో కూర్చున్నంతసేపూ వాళ్లకు పెద్దగా ఆలోచించే అవకాశమే ఇవ్వడు హరి  అలా పరుగులు పెడుతుంటాయి ఇందులోని సన్నివేశాలు  కామెడీ పాటలు సైతం మాస్ ప్రేక్షకుల్ని టార్గెట్ చేసుకున్నవే  ఐతే కథనానికి అవి కొంచెం అడ్డంకే అయ్యాయి  సూరి శ్రుతి హాసన్ అక్కడక్కడా హీరోనే కాదు సినిమా ఫ్లోను కూడా డిస్టర్బ్ చేశారు  ‘సింగం-3’ తరహా ఎంటర్టైన్మెంట్ ను ఆస్వాదించగలరా లేదా అన్నది అరగంటలోనే తేలిపోతుంది  ఆస్వాదించగలిగితే రెండున్నర గంటలు సులభంగా గడిచిపోతాయి  లేదా లౌడ్ నెస్ భరించలేక సగంలోనే బయటికి వచ్చేయడమే   నటీనటులు   సింగం తొలి రెండు భాగాల్లో కనిపించిన అనుష్క విజయ్ కుమార్ లతో పాటు ఇంకొందరు కూడా సింగం-3లో ఉన్నారు  వాళ్లను చూసి సూర్యను చూస్తే అతను సినిమా కోసం ఎంత కష్టపడతాడన్నది అర్థమవుతుంది  అందరిలోనూ మార్పు కనిపిస్తుంది కానీ సూర్య మాత్రం ‘సింగం-1’లో ఎలా కనిపించాడో ఇందులోనూ అలాగే కనిపించాడు  అదే ఎనర్జీతో నరసింహం పాత్రను పండించాడు  నటన పరంగా కొత్తగా చేయాల్సిన అవసరమేమీ రాలేదు  అదే ఫ్లోలో చెలరేగిపోయాడు సూర్య  మాస్ ప్రేక్షకుల్ని అతడి నటన ఉర్రూతలూగిస్తుంది  అనుష్క గురించి ఎంత తక్కువ చెప్పుకుంటే అంత మంచిది  ‘సైజ్ జీరో’ ప్రభావంతో అనుష్క పూర్తిగా గ్లామర్ కోల్పోయింది  శ్రుతి హాసన్ తనదైన శైలిలో గ్లామర్ పంచింది  విలన్ అనూప్ సింగ్ ఠాకూర్ బాగానే చేశాడు  మిగతా వాళ్లందరూ పాత్రలకు తగ్గట్లుగా నటించారు   సాంకేతిక వర్గం   ‘సింగం-3’లో కచ్చితంగా దేవిశ్రీ ప్రసాద్ లేని లోటు కనిపిస్తుంది  మ్యూజిక్ పరంగా ఇందులో ‘సింగం’ బ్రాండ్ మిస్సయింది  దేవిశ్రీని పక్కనబెట్టి హ్యారిస్ జైరాజ్ ను ఎందుకు ఈ సినిమాకు తీసుకున్నారో అర్థం కాదు  అతడి పాటలు మాస్ ను ఏమంత మెప్పించవు  సింగం థీమ్ మ్యూజిక్ సహా ఊపున్న మాటలు మిస్సయ్యాయి ఇందులో  నేపథ్య సంగీతం కూడా అలాగే సాగుతుంది  ఛాయాగ్రహణం ఎడిటింగ్ అన్నీ కూడా గత రెండు భాగాల్లో అలవాటైన తరహాలోనే సాగుతాయి  నిర్మాణ విలువల విషయంలో రాజీ అన్నది లేదు  సినిమాను రిచ్ గా తెరకెక్కించారు  దర్శకుడు హరి ‘సింగం’ అభిమానులు తన నుంచి ఏం ఆశిస్తారో అదే ఎంటర్టైన్మెంట్ ఇచ్చాడు  ఒక టెంప్లేట్ ప్రకారం సినిమాను తెరకెక్కించాడు  కథ రొటీన్ గా ఉండటం నిరాశపరుస్తుంది  అతడి స్టయిల్లో సాగే రేసీ స్క్రీన్ ప్లే సినిమాకు హైలైట్ గా నిలుస్తుంది   చివరగా అదే సింగం అదే దూకుడు  
__________________________
గోవింద్ విజయన్ మాటలు ఎం రాజశేఖర్ రెడ్డి నిర్మాతలు మోహన్ లాల్-దిలీప్ కుమార్ స్క్రీన్ ప్లే-దర్శకత్వం ప్రియదర్శన్  గత ఏడాది తెలుగులో మనమంతా జనతా గ్యారేజ్ సినిమాల్లో నటించి మన ప్రేక్షకుల్లో మంచి ఫాలోయింగ్ సంపాదించాడు మలయాళ సూపర్ స్టార్ మోహన్ లాల్  ఆ సినిమాలు తెచ్చిన గుర్తింపుతో మలయాళంలో మోహన్ లాల్ నటించిన సినిమాలు ఒక్కొక్కటిగా తెలుగులోకి వచ్చేస్తుంది  గత ఏడాది ‘మన్యం పులి’ అలాగే తెలుగులో విడుదలై సర్ప్రైజ్ హిట్టయింది  ఇప్పుడు మోహన్ లాల్ మిత్రుడు లెజెండరీ డైరెక్టర్ ప్రియదర్శన్ రూపొందించిన ‘ఒప్పం’ను ‘కనుపాప’ పేరుతో అనువాదం చేసి విడుదల చేశారు  ఈ చిత్ర విశేషాలేంటో చూద్దాం పదండి   జయరాం మోహన్ లాల్ ఒక అంధుడు  కానీ అతడికి గొప్ప పరిశీలనా శక్తి ఉంటుంది  తన ఎదురుగా నిలుచుని మాట్లాడే వ్యక్తి ఎత్తు బరువు చెప్పేయగలడు  ఇంకా ఎన్నో విషయాల్ని పసిగట్టగలడు  ఈ పరిశీలనా శక్తితోనే అతను ఒక అపార్ట్ మెంట్లో లిఫ్ట్ ఆపరేటర్ గా పని చేస్తుంటాడు  ఆ ఆపార్ట్ మెంట్లో ఉండే జడ్జి కృష్ణమూర్తి నెడుముడి వేణుకి జయరాంపై గురి  నందిని బేబీ మీనాక్షి అనే చిన్నారి బాధ్యతను జయరాంకు అప్పగించి దూరంగా బోర్డింగ్ స్కూల్లో పెట్టి చదివిస్తుంటాడు కృష్ణమూర్తి  ఆ చిన్నారి పెరిగి పెద్దవుతున్న క్రమంలో ఆమెకు పొంచి ఉన్న ఒక ముప్పు గురించి జయరాంకు వెల్లడిస్తాడు కృష్ణమూర్తి  ఇంతలో కృష్ణమూర్తి హత్యకు గురవుతాడు  అంతకంటే ముందే అతడి కుటుంబ సభ్యులు కూడా హత్య చేయబడతారు  ఇంతకీ ఈ హత్యలన్నీ చేసిందెవరు నందినికి పొంచి ఉన్న ముప్పేంటి ఆ చిన్నారికి కృష్ణమూర్తికి ఉన్న సంబంధమేంటి నందినిని జయరాం ఎలా కాపాడుకున్నాడు ఈ విషయాలన్నీ తెరమీదే చూసుకోవాలి   కథనం-విశ్లేషణ ఒక స్టార్ హీరో ఏదైనా వైకల్యం ఉన్న పాత్ర వేస్తున్నాడంటే సగటు ప్రేక్షకుడిలో కొంత ఆసక్తి తగ్గిపోతుంది  వైకల్యం ఉందంటే హీరోయిజం ఉండదన్న ఉద్దేశంతో డీలా పడిపోతారు అభిమానులు  ఈ మధ్య హృతిక్ రోషన్ సినిమా ‘కాబిల్’కు ఎంత మంచి రివ్యూలు వచ్చినా కలెక్షన్లు లేవంటే అందుకు ఆ సినిమాలో అతను గుడ్డివాడి పాత్ర పోషించడమే ఒక రకంగా కారణం అని చెప్పొచ్చు  ఈ కారణంతోనే స్టార్ హీరోలు అంధుడు వికలాంగుడు లాంటి పాత్రల జోలికి వెళ్లరు  ఐతే మలయాళ సూపర్ స్టార్ మోహన్ లాల్ అలా ఆలోచించలేదు  ప్రేక్షకుల అభిరుచిని నమ్మాడు  తన నటనను నమ్మాడు  కథను నమ్మాడు  ‘ఒప్పం’ కనుపాప సినిమా చేశాడు  మోహన్ లాల్ ను నమ్మి సినిమాకు వెళ్లిన వాళ్లు మంచి అనుభూతితో థియేటర్ నుంచి బయటికి వస్తారు   మనమంతా జనతా గ్యారేజ్ మన్యం పులి సినిమాలు చూసి మోహన్ లాల్ పై ఇష్టం పెంచుకున్న వాళ్లు ‘కనుపాప’ చూశాక అతడికి దాసోహం అయిపోతారు  మోహన్ లాల్ ఎందుకంత గొప్ప నటుడయ్యాడో చెప్పడానికి మరో గొప్ప ఉదాహరణగా నిలుస్తుంది ‘కనుపాప’  గుడ్డివాడి పాత్ర అనగానే కళ్లు తేలేసేయడం తారాడుతూ వెళ్లడం ముఖంలో హావభావాలు అదోలా పెట్టడం ఇలాంటి స్టీరియో టైపు నటన చూసి చూసి విసిగిపోయిన వాళ్లకు మోహన్ లాల్ పోషించిన పాత్ర అతడి నటన చాలా భిన్నంగా కనిపిస్తాయి  ‘కనుపాప’లో కథాకథనాలు మరీ గొప్పగా ఏమీ ఉండవు  ఇంతకంటే మంచి థ్రిల్లర్లెన్నో చూశాం  ఉన్నంతలో ఆసక్తికరంగానే సాగుతుంది కానీ మరీ గొప్ప థ్రిల్లర్ అయితే కాదిది  అక్కడక్కడా ఉత్కంఠ రేకెత్తించినా చాలా వరకు సన్నివేశాలు సాదాసీదాగా అనిపిస్తాయి  కానీ సినిమా అంతటా ప్రేక్షకుడి ఆసక్తిని నిలిపి ఉంచేది మాత్రం మోహన్ లాలే   ఇప్పటిదాకా అంధుడి పాత్రల్లో చాలామంది నటీనటుల్ని చూశాం  చాలా వరకు అంధుల పాత్రల్ని సెంటిమెంటు కోసమే ఉపయోగించుకుంటారు మన ఫిలిం మేకర్స్  ఆ పాత్రల్ని తీర్చిదిద్దే తీరు అలాగే ఉంటుంది  ఆ పాత్రల్ని ప్యాథటిగ్గా బలహీనులుగా చూపించడం వల్ల ఇలాంటి సినిమాలనగానే ప్రేక్షకులకు కూడా ఒక రకమైన ప్యానిక్ ఫీలింగ్ వచ్చేస్తుంది  అందుకే మెజారిటీ ఆడియన్స్ ఆ సినిమాల జోలికి వెళ్లరు  ఐతే ‘కనుపాప’ అలాంటి కోవకు చెందదు  ఇప్పటిదాకా ఎంతమంది అంధుడి పాత్ర పోషించినా వాటన్నింటికీ భిన్నంగా కనిపిస్తుంది ‘కనుపాప’లో మోహన్ లాల్ క్యారెక్టర్   అంధులకు కళ్లు లేకపోవడం వల్ల మిగతా జ్నానేంద్రియాలు వాళ్లకు చాలా చురుగ్గా పని చేస్తాయి  వాళ్లకు గొప్ప పరిశీలనా శక్తి ఉంటుంది  ఆ శక్తితోనే వారు జీవనాన్ని సాగిస్తారు  ప్రియదర్శన్ మోహన్ లాల్ ప్రధానంగా ఈ విషయం మీద దృష్టిపెట్టారు  ‘కనుపాప’లో ఒక సన్నివేశంలో సైకో విలన్ అంధుడైన హీరో ఉన్న లిఫ్టులోనే ఉంటాడు  లిఫ్ట్ తెరుచుకోగానే అడుగులేస్తూ వెళ్తాడు  అతడి అడుగుల చప్పుడును బట్టి అతను ఎక్కడికి వెళ్లింది సరిగ్గా అంచనా వేసి ఆ గదికి వెళ్లి అతడి గుట్టు రట్టు చేసే ప్రయత్నం చేస్తాడు హీరో  మరో సన్నివేశంలో హీరో కాయిన్ బాక్సు ద్వారా ఒక ఫోన్ చేస్తాడు  అతణ్ని దూరం నుంచి అనుసరిస్తున్న విలన్ తర్వాత అక్కడికి వచ్చి రీడయల్ ద్వారా అతనెక్కడికి ఫోన్ చేశాడో చూద్దామని ప్రయత్నిస్తే సున్నాలు నొక్కేసి వెళ్లి ఉంటాడు హీరో   ఇలాంటి ఆసక్తికర సన్నివేశాలున్నపుడు హీరో గుడ్డివాడైనా హీరోయిజానికి ఢోకా ఏముంటుంది  ప్రథమార్ధంలో నత్తనడకన సాగే కథనం కొంచెం బోర్ కొట్టించినా చాలా వరకు మోహన్ లాల్ సినిమాను లాక్కొచ్చాడు  ఇంటర్వెల్ ముందు జడ్జి హత్య దగ్గర్నుంచి కథనంలో ఆసక్తి పెరుగుతుంది  ద్వితీయార్దంలో ప్రేక్షకుల్ని థ్రిల్ చేసేలా సన్నివేశాలు సాగుతాయి  సముద్రఖని చేసిన సైకో పాత్రను ఇంకాస్త మెరుగ్గా తీర్చిదిద్దాల్సింది  కొన్ని చోట్ల నేటివిటీ ఫ్యాక్టర్ ఇబ్బంది పెడుతుంది  డైలాగులు కూడా కొంత ఇబ్బంది పెడతాయి  హీరోను ఇన్వెస్టిగేట్ చేసే పోలీస్ క్యారెక్టర్ చాలా చిరాకు పెడుతుంది   అంధుడైన కథానాయకుడి కథను విలన్ తలుచుకుంటే సులువుగానే ముగించేయొచ్చు  కానీ ఇక్కడ కొంచెం సినిమాటిక్ లిబర్టీ తీసుకున్నారు  ఇక విలన్ పాత్ర సైకో లాగా కంటే ప్రొఫెషనల్ కిల్లర్ లాగా అనిపిస్తుంది  ఆ క్యారెక్టర్ మీద మరింత శ్రద్ధ పెట్టాల్సింది  మొత్తంగా ‘కనుపాప’ కథాకథనాల పరంగా యావరేజే అయినా మోహన్ లాల్ వల్ల ఎంగేజింగ్ గా అనిపిస్తుంది  లాల్ అభినయం కోసమే ఈ సినిమా చూడొచ్చు  ఈ సినిమా చూశాక అంధుల సినిమాలకు సంబంధించిన ప్రేక్షకుల పర్సెప్షనే మారిపోతుందన్నా అతిశయోక్తి కాదు   నటీనటులు ‘కనుపాప’లో ఒక సన్నివేశంలో హీరో మీద అకారణంగా పోలీసులు నింద మోపుతారు  అతడికి ఊర్లో పేరు దెబ్బ తింటుంది  అతను తన పెళ్లికి వస్తే తన పెళ్లి చెడిపోతుందనే అర్థంలో మాట్లాడుతుంది అతడి చెల్లెలు  ఆ సందర్భంలో ‘‘నన్ను పెళ్లికి రావొద్దంటున్నావా’’ అంటూ మోహన్ లాల్ ఒక ఎక్స్ ప్రెషన్ ఇస్తాడు  అప్పుడతనేమీ ఏడవడు  కానీ చూస్తున్న ప్రేక్షకుడికి మాత్రం కళ్లు తడి అయిపోతాయి  ఈ ఒక్క సన్నివేశం చాలు లాల్ ఏ స్థాయి నటుడో చెప్పడానికి  ‘కనుపాప’ చూశాక ఎవరైనా లాల్ ప్రేమలో పడిపోతారు  లాల్ బదులు ఎవరున్నా సరే ఈ సినిమా ఇలా ఉండేది కాదేమో  బేబీ మీనాక్షి నెడుముడి వేణు కూడా బాగా చేశారు  సముద్రఖని నటన బాగుంది కానీ అతడి పాత్ర అంత బాగా తీర్చిదిద్దలేదు  మిగతా వాళ్లందరూ మామూలే   సాంకేతిక వర్గం నేపథ్య సంగీతం ఛాయాగ్రహణం సినిమాకు ప్రధాన బలంగా నిలిచాయి  ఇందులో పాటలేమీ ఆకట్టుకోవు  ఉన్న రెండు మూడు పాటల్ని కూడా తీసేస్తే బాగుండేది  నేపథ్య సంగీతం సినిమా మూడ్ కు తగ్గట్లుగా సాగి ప్రేక్షకుల్ని సినిమాలో ఇన్వాల్వ్ అయ్యేలా చేస్తుంది  ఛాయాగ్రహణం కూడా చక్కగా కుదిరింది  కెమెరా యాంగిల్స్ విజువల్స్ గొప్పగా థ్రిల్లర్ సినిమాలకు పర్ఫెక్ట్ సూటయ్యేలా ఉన్నాయి  ఎడిటింగ్ విషయంలోనే తేడా జరిగింది  నిడివి తగ్గించే క్రమంలో ఒరిజినల్లోని కొన్ని కీలక సన్నివేశాలు లేపేయడంతో సినిమాలో కొన్ని డీటైల్స్ మిస్సయ్యాయి  కంటిన్యుటీ దెబ్బ తింది  డబ్బింగ్ అంత బాగా లేదు  డైలాగులు కూడా సరిగా లేవు  నిర్మాణ విలువలు ఓకే  దర్శకుడు ప్రియ దర్శన్ అంధుడి పాత్రను తీర్చిదిద్దిన తీరు ఆకట్టుకుంటుంది  ప్రియదర్శన్ అతడి ఆప్త మిత్రుడైన మోహన్ లాల్ కు మధ్య సమన్వయం సినిమా అంతటా కనిపిస్తుంది  ఐతే థ్రిల్లర్ సినిమాలంటే ఆద్యంతం గ్రిప్పింగ్ గా ఉండాలి  లూప్ హోల్స్ ఉండకూడదు  ఈ విషయంలో ప్రియదర్శన్ కొంత నిరాశ పరిచాడు  ఓవరాల్ గా ‘కనుపాప’తో ఓకే అనిపించాడు   చివరగా కనుపాప మోహన్ లాల్ కోసం  
__________________________
  బాబు నాని బీటెక్ పూర్తి చేసి ఆవారాగా తిరుగుతున్న కుర్రాడు  అందరూ తర్వాతేంటి అంటూ అడిగే ప్రశ్నకు సమాధానం చెప్పలేక బాబు ఇబ్బంది పడుతున్న సమయంలో అతడికి కీర్తి కీర్తి సురేష్ పరిచయమవుతుంది  ఆమెను ప్రేమలోకి దింపడమే లక్ష్యంతో తను ఎంబీఏ చదివే చోటే తనూ చేరతాడు  ముందు బాబును కీర్తి అసహ్యించుకున్నప్పటికీ నెమ్మదిగా అతడి వైపు మొగ్గుతుంది  ఆమె తన ప్రేమను బాబుకు చెప్పడానికి సిద్ధమవుతున్న తరుణంలోనే సిద్ధు నవీన్ చంద్ర వీళ్ల మధ్యకు వస్తాడు  ఎస్సైగా పని చేసే సిద్ధుకే తన కూతుర్నిచ్చి పెళ్లి చేయాలనుకుంటాడు కీర్తి తండ్రి  మరి కీర్తిని తన దాన్ని చేసుకోవడానికి బాబు ఏం చేశాడు ఆమె తండ్రిని ఎలా మెప్పించాడు అన్నది మిగతా కథ   కథనం - విశ్లేషణ   ‘‘ప్రపంచంలో ఉన్న అందమైన అమ్మాయిలందరూ వెధవలకే పడతారు’’ అంటూ ‘నేను లోకల్’లో పోసాని కృష్ణమురళి ఒక డైలాగ్ చెబుతాడు  ‘నేను లోకల్’ ఎసెన్స్ మొత్తం ఈ డైలాగులోనే ఉంది  హీరో ఎందుకూ పనికి రాని వాడు  బాధ్యత ఉండదు  అతణ్ని చూడగానే హీరోయిన్ అసహ్యించుకుంటుంది  హీరోయిన్ తండ్రి అసహ్యించుకుంటాడు  హీరో బాధ్యతా రాహిత్యం చూసి ఓ దశలో ప్రేక్షకులకు కూడా అతడి తీరు చిరాకు పుట్టిస్తుంది  కానీ చివర్లో ఎలాగోలా హీరో అందరినీ ప్రేక్షకుల్ని కూడా కన్విన్స్ చేస్తాడు  సినిమా అనేదే ఒక అబద్ధం ఇల్లాజికల్ అంటే ‘నేను లోకల్’లో ఇంకా ఎన్నెన్నో అబద్ధాలు ఇల్లాజికల్ థింగ్స్ చూపిస్తారు  అయినా చివరికి వచ్చేసరికి అన్నీ పక్కకు వెళ్లిపోతాయి  ఆద్యంతం వినోదాన్నందిస్తూ చివరికి వచ్చేసరికి అందరూ కన్విన్స్ అయ్యే వాదనతో ‘నేను లోకల్’ ఫ్రూట్ ఫుల్ గా అనిపిస్తుంది   మధ్య తరగతి కుటుంబానికి చెందిన హీరో హీరోయిన్ ఏదో కాలేజీలో చదువుతోందని తెలిసి అప్పటికప్పుడు తండ్రితో అప్పు తెప్పించి మరీ ఫీజు కట్టించి కాలేజీలో చేరడం అక్కడ హీరోయిన్ వెంట పడటమే పనిగా పెట్టుకోవడం కొడుకు ఓ అమ్మాయిని ప్రేమిస్తున్నాడని తెలిసి కోప్పడే తండ్రి ఆ అమ్మాయిని చూడగానే తనే నా కోడలు కావాలంటూ హీరోకు సపోర్టుగా నిలబడటం నా తండ్రిని ఇంప్రెస్ చేసి నన్ను పెళ్లి చేసుకోమని హీరోయిన్ డెడ్ లైన్ పెడితే నేను నేనుగానే ఉంటా మారను అంటూ హీరో ఏ ప్రయత్నమూ చేయకుండా హీరో బాధ్యత లేకుండా  తిరగడం ఇవేవీ కూడా మింగుడు పడే విషయాలు కాదు  ఐతే వీటి గురించి ఎక్కువ ఆలోచిస్తే ‘నేను లోకల్’ను ఎంజాయ్ చేయలేం  లాజిక్ గురించి ఆలోచించకుండా ఎంటర్టైన్మెంట్ తీసుకుంటే ‘నేను లోకల్’ ఆద్యంతం లలరిస్తుంది  వినోదంలో ముంచెత్తుతుంది   కథగా చూసుకుంటే ‘నేను లోకల్’లో కొత్తదనం ఏమీ లేదు  ‘ఇడియట్’ దగ్గర్నుంచి ‘సినిమా చూపిస్త మావ’ వరకు చాలా సినిమాల్లో చూసిన కథే ఇందులోనూ కనిపిస్తుంది  నిజానికి కథ మాత్రమే కాదు పాత్రలు కూడా పైన చెప్పుకున్న సినిమాల తీరులోనే ఉంటాయి  కాకపోతే ఇక్కడ నాని-కీర్తి ప్రత్యేకంగా కనిపిస్తారు  ఇద్దరూ కూడా ఈ సినిమాకు ప్రత్యేక ఆకర్షణగా నిలిచారు  నాని తనదైన నటన కామెడీ టైమింగ్ తో వినోదం పంచుతూ ప్రేక్షకుల్ని చాలా వరకు ఎంగేజ్ చేస్తాడు  కీర్తి తన టిపికల్ అందంతో హావభావాలతో ఆకట్టుకుంటుంది  ఇక ట్రెండీగా అనిపించే సన్నివేశాలు డైలాగులు కావాల్సినంత కిక్కు ఇస్తాయి  సినిమాలో ఎక్కడా కూడా బోర్ కొట్టించే మూమెంట్ అన్నదే కనిపించదు  అసలీ కథ ఎటు పోతోందో ఎలా ముగుస్తుందో అని సందేహాలు రేకెత్తించే సన్నివేశాలు అక్కడక్కడా అడ్డం పడుతున్నా కథనం వినోదాత్మకంగా సాగిపోవడం ‘నేను లోకల్’కు ఉన్న పెద్ద ప్లస్   ప్రథమార్ధం అంతా కూడా నాని షోనే కనిపిస్తుంది  అతడి పాత్ర వినోదం పంచుతుంది  నాని పాత్రకు కొంచెం హీరోయిజం పాళ్లు కూడా జోడించి మాస్ ప్రేక్షకుల్ని కూడా ఎంటర్టైన్ చేసే ప్రయత్నం చేశాడు దర్శకుడు త్రినాథరావు  సినిమాలో ఉన్న ఏకైక ఫైట్ ను కూడా అందరూ మెచ్చేలా ఎంటర్టైనింగ్ గా తీర్చిదిద్దారు  ఇంటర్వెల్ ముంగిట హీరోయిన్ హీరోతో ప్రేమలో పడిపోయి అతడికి తన తన ప్రేమను చెప్పడానికి సిద్ధ సన్నివేశం యువ ప్రేక్షకుల్ని గిలిగింతలు పెడుతుంది    సినిమాలో మొత్తంగా నాని-కీర్తి మధ్య వచ్చే ప్రతి సన్నివేశం అలరిస్తుంది  ఐతే ఇంటర్వెల్ బ్యాంగ్ లో నవీన్ చంద్ర పాత్ర చూసి ఏదో ఊహించుకుంటాం కానీ ద్వితీయార్ధంలో అతడి పాత్ర నిరాశ పరుస్తుంది  తనను అపార్థం చేసుకున్న హీరోయిన్లో హీరో మార్పు తీసుకొచ్చే సీన్ మినహాయిస్తే ప్రి క్లైమాక్స్ వరకు ద్వితీయార్ధంలో మరీ మెరుపులేమీ లేకపోయినా సినిమాకు ముగింపు ప్రత్యేక ఆకర్షణగా నిలుస్తుంది  నాని నటన డైలాగులు ఈ సన్నివేశానికి క్లైమాక్స్ కు బలంగా నిలిచాయి  చాలా ప్రశ్నలకు క్లైమాక్స్ సమాధానంగా నిలుస్తుంది  ప్రేక్షకులు నవ్వు ముఖాలతో థియేటర్ నుంచి బయటికి వచ్చేలా చేస్తుంది   నటీనటులు   నాని నటన గురించి చెప్పేదేముంది  ఎప్పట్లాగే బాయ్ నెక్స్ట్ డోర్ పాత్రలో ఈజీగా ఒదిగిపోయాడు  సినిమాకు ప్రధాన ఆకర్షణగా నిలిచాడు  నాని గత సినిమాల్లో మాదిరే కంటెంట్ మామూలుగానే ఉన్నా అతడి వల్ల సినిమా రేంజ్ పెరిగింది  క్లైమాక్స్ లో నాని చెలరేగిపోయాడు  కానీ డైలాగులు చెప్పడంలోనే కొన్ని చోట్ల కాన్ఫిడెన్స్ మరీ ఎక్కువైపోయినట్లు అనిపిస్తుంది  మాటల విరుపుల్లో కొంచెం శ్రుతి మించేసిన భావన కలుగుతుంది  కీర్తి సురేష్ కొన్ని చోట్ల మరీ బొద్దుగా ఉన్నట్లు అనిపిస్తుంది కానీ ఓవరాల్ గా మంచి ఫీలింగే ఇస్తుంది  ఆమె హావభావాలు ఆకట్టుకుంటాయి  ‘నేను శైలజ’ లాగే ట్రెడిషనల్ గర్ల్ క్యారెక్టర్ కు ఆమె సరిపోయింది  కానీ ఇలాంటి పాత్రలకైతే ఓకే కానీ కమర్షియల్ సినిమాలకు ఇలాంటి అవతారంతో ఆమె ఏమాత్రం సూటవుతుందో అన్న సందేహాలైతే కలుగుతాయి  నవీన్ చంద్ర పాత్రకు సరిపోయాడు బాగానే చేశాడు కానీ అతడి పాత్ర ఆశించిన స్థాయిలో లేదు  సచిన్ ఖేడ్కర్ పాత్ర కూడా అంతే  ఆయన బాగానే చేసినా ఆయనే చేయాల్సిన క్యారెక్టర్ కాదిది  పోసాని ఈశ్వరి రావు తులసి వీళ్లందరూ పాత్రలకు తగ్గట్లుగా బాగానే చేశారు   సాంకేతిక వర్గం   ‘నేను లోకల్’కు సాంకేతిక నిపుణులు బాగా ప్లస్ అయ్యారు  దేవిశ్రీ ప్రసాద్ ట్రెండీగా ఉండే మ్యూజిక్ ఇచ్చాడు  ‘నెక్స్ట్ ఏంటి’ ‘ఎక్కడ ఎక్కడ’ పాటలు సినిమాకు ప్రత్యేక ఆకర్షణ అయ్యాయి  ఇవి రెండూ మంచి టైమింగ్ లో వస్తాయి సినిమాలో  మిగతా పాటలు జస్ట్ ఓకే  నేపథ్యం సంగీతం సినిమాకు తగ్గట్లుగా ఉంది  నిజార్ షఫి ఛాయాగ్రహణం సినిమాకు ప్రత్యేక ఆకర్షణ  సినిమా అంతటా కలర్ ఫుల్ గా కనిపిస్తుంది అతడి కెమెరా పనితనం వల్ల  నిర్మాణ విలువలకు ఢోకా లేదు  రైటింగ్ లో ప్రసన్న కుమార్ సాయికృష్ణ త్రినాథరావు ఈ ముగ్గురి పాత్రా ఉంది  కథ రొటీనే కానీ స్క్రీన్ ప్లే రేసీగా ఉండేలా చూసుకున్నారు  డైలాగులు ట్రెండీగా ఎంటర్టైనింగ్ గా ఉన్నాయి  దర్శకుడు త్రినాథరావు నేలవిడిచి సాము చేయలేదు  మామూలు కథతోనే ఎంటర్టైన్ చేశాడు  నానిని సాంకేతిక నిపుణుల్ని అతను సరిగ్గా వాడుకున్నాడు  కొంచెం ఇల్లాజికల్ గా కథను హీరో పాత్రను నడిపించినా ఎక్కడా బోర్ కొట్టకుండా చూసుకున్నాడు  యువతకు నచ్చేలా సినిమాను తీర్చిదిద్దాడు   చివరగా లోకల్ కుర్రాడు రొటీన్ గానే వినోదంలో ముంచెత్తాడు  
__________________________
  ఆత్రేయపురం అనే ఓ పల్లెటూరిలో రాఘవరాజు ప్రకాష్ రాజ్ అనే పెద్ద మనిషి తన భార్య జానకి జయసుధతో కలిసి హుందాగా బతుకుతుంటాడు  ఐతే ఒకప్పుడు ఉమ్మడిగా ఉన్న రాజు కుటుంబం ఆయన పిల్లలు పెద్దవాళ్లయ్యాక వేర్వేరు కుటుంబాలవుతుంది  విదేశాల్లో స్థిరపడ్డ పిల్లల్ని చూడాలని తన భార్య తపిస్తుండటంతో వాళ్లను రప్పించడానికి ఓ పథకం వేస్తాడు రాఘవరాజు  అది ఫలించి ఆయన పిల్లలు తమ కుటుంబాలతో కలిసి ఇక్కడికి వస్తారు  ఆత్రేయపురంలోనే ఉంటూ రాఘవరాజు కుటుంబానికి అన్నీ తానై వ్యవహరించే రాజు శర్వానంద్ ఆయన మనవరాలు నిత్య అనుపమ పరమేశ్వరన్కు దగ్గరవుతాడు  మరి పిల్లల్ని రప్పించడానికి రాఘవరాజు వేసిన పథకమేంటి అది తెలిశాక ఆయన భార్య ఎలా స్పందించింది మరోవైపు రాజు-నిత్యల ప్రేమ కథ ఏ మలుపు తిరిగింది అన్నది తెరమీదే చూడాలి   కథనం - విశ్లేషణ   ‘పాత ఒక రోత కొత్తొక వింత’ అంటారు  అదే సమయంలో ‘ఓల్డ్ ఈజ్ గోల్డ్ అన్న మాటా వినిపిస్తుంది  రైటర్ టర్న్డ్ డైరెక్టర్ సతీష్ వేగేశ్న రెండో మాటనే బలంగా నమ్మాడు  ఇప్పటికే ఎన్నోసార్లు చూసిన కథనే కొంచెం రీసైకిల్ చేసి ‘శతమానం భవతి’ని తెరకెక్కించాడు  ఇలాంటి కథతో గత కొన్నేళ్లలో చాలా సినిమాలు వచ్చాయి  కానీ కథ పాతదైనా దాన్ని చెప్పే తీరు ఆహ్లాదకరంగా ఉంటే జనాలకు కంప్లైంట్స్ ఏమీ ఉండదని చాటి చెబుతుంది ‘శతమానం భవతి’   ఆద్యంతం అంచనాలకు తగ్గట్లుగానే కథ సాగుతున్నా సన్నివేశాలు కూడా అంత కొత్తగా ఏమీ లేకపోయినా ఆహ్లాదకరంగా కన్విన్సింగ్ గా అనిపించే సన్నివేశాలు బండి నడిపించేస్తాయి  140 నిమిషాల పాటు ఎక్కడా పెద్దగా ఇబ్బంది పడకుండా సమయాన్ని ఖర్చు చేయించేస్తుంది ‘శతమానం భవతి’  సంక్రాంతి సీజన్లో సరిగ్గా ప్రేక్షకులు ఎలాంటి కుటుంబ వినోదాన్ని ఆశిస్తారో అలాగే ఉండటం ‘శతమానం భవతి’కి పెద్ద బలం    సంపాదనలో పడి విదేశాల్లో స్థిరపడిపోయి మూలాల్ని మరిచిపోయిన నేటి తరానికి కుటుంబ విలువల ప్రాముఖ్యతను తెలియజెప్పే ప్రయత్నమే ‘శతమానం భవతి’  ‘మిథునం’ తరహాలో ఇక్కడో పల్లెటూరిలో వృద్ధ జంట పిల్లల కోసం తపిస్తూ ఉంటుంది  వారి పిల్లలేమో విదేశాల్లో స్థిరపడి ఏడాదికోసారి కూడా ఇక్కడికి రాలేనంత బిజీగా ఉంటారు  అలాంటి వాళ్లంతా ఓ కారణంతో ఇక్కడికి రావడం ఇక్కడ గడిపే రెండు మూడు వారాల్లో తాము ఏం కోల్పోతున్నామో తెలుసుకుని అందరూ ఒక్కడవడం ఇలా రొటీన్ గా సాగుతుంది కథ   ఐతే తెలిసిన కథనే కన్విన్సింగ్ గా బోర్ కొట్టించకుండా చెప్పడంలో దర్శకుడు విజయవంతమయ్యాడు  ప్రతి ప్రేక్షకుడూ సులభంగా కనెక్టయ్యే నేపథ్యం పాత్రలు సన్నివేశాలు ‘శతమానం భవతి’కి బలంగా నిలిచాయి  పల్లెటూరి నేపథ్యాన్ని ఎంచుకోవడం ఆద్యంతం తెరను ఆహ్లాదంగా చూపించడంతో ఆరంభం నుంచే ఒక పాజిటివ్ ఫీలింగ్ వచ్చేస్తుంది  పాత్రలు కూడా సహజంగా ఈజీగా కనెక్టయ్యేలా ఉంటాయి  వాటితో పాటు ప్రేక్షకుల్ని ప్రయాణించేలా చేస్తాయి  ఆయా పాత్రలకు ఎంచుకున్న నటీనటులూ చక్కగా కుదిరారు  ప్రతిదానికీ కంగారు పడిపోతూ కంగార్రాజు అని పిలిపించుకునే బంగార్రాజు నరేష్ చేశాడు లాంటి పాత్రలు సినిమాలో ప్రత్యేకంగా నిలిచాయి   ప్రథమార్ధానికి హీరో హీరోయిన్ల రొమాంటిక్ ట్రాక్ హడావుడిగా లేకుండా సింపుల్ గా సాగిపోయే కామెడీ సీన్స్ బలంగా నిలుస్తాయి  హీరోయిన్ని హీరో ఇంప్రెస్ చేసే సన్నివేశాలకు ప్రేక్షకులు కూడా ఇంప్రెస్ అవుతారు  ఆ ఎపిసోడ్లో సన్నివేశాలన్నీ ఆహ్లాదకరంగా సాగుతాయి  ముఖ్యంగా హీరోయిన్ని ఏడిపించిన వాడికి హీరో బుద్ధి చెప్పే సీన్ ఈ ఎపిసోడ్ కు హైలైట్ గా నిలుస్తుంది  ‘‘పేరు పెట్టి పిలిస్తే పిలుపే ఉంటుంది  బంధుత్వంతో పిలిస్తే బంధం ఉంటుంది’’ ‘‘అవసరమైనంత సంపాదిస్తే హ్యాపీ అవసరమైందాని కంటే ఎక్కువ సంపాదిస్తే బిజీ’’  లాంటి అర్థవంతమైన డైలాగులు ప్రేక్షకుడిని ఈజీగా కథతో రిలేట్ చేసుకునేలా చేస్తాయి  ప్రథమార్ధం అంతా కూడా వేగంగా ఆహ్లాదకరంగా సాగిపోయి చక్కటి ట్విస్టుతో ముగుస్తుంది   ఐతే చక్కటి ప్రథమార్ధం చూశాక ప్రేక్షకుడు పెట్టుకునే అంచనాల్ని ద్వితీయార్ధం అందుకోలేకపోయింది  కొన్ని అనవసర సన్నివేశాలు సాగతీత వల్ల కథ క్లైమాక్స్ చేరడానికి ఎక్కువ సమయం పట్టేసింది  సిజ్జు పాత్రను అతడి ఒకప్పటి ప్రేయసితో కలిపే సన్నివేశం మంచి ఫీలింగ్ ఇస్తుంది  ఇలాంటి సన్నివేశాలు ఇంకో రెండు మూడు పడితే క్లైమాక్స్ ముంగిట మంచి ఎమోషన్ వచ్చేది  చాలా రొటీన్ గా హీరోయిన్ విషయంలో హీరో త్యాగానికి సిద్ధపడే సీన్ పెట్టడం అందులో మెలోడ్రామా మరీ ఎక్కువైపోవడంతో అదోలా అనిపిస్తుంది  ఐతే క్లైమాక్స్ విషయంలో మాత్రం దర్శకుడు తప్పటడుగు వేయలేదు  ఇక్కడ కూడా కొంతవరకు ఫోర్డ్స్ ఎమోషన్స్ ఉన్నప్పటికీ మంచి డైలాగులు ప్రకాష్ రాజ్ నటన క్లైమాక్స్ ను నిలబెట్టాయి  అక్కడ కూడా  కథాకథనాల్లో కొత్తదనం లేకపోవడం ద్వితీయార్ధంలో అప్ అండ్ డౌన్స్ ‘శతమానం భవతి’కి ప్రతికూలతలే అయినా ఈ క్లీన్ ఫ్యామిలీ ఎంటర్టైనర్ ఓవరాల్ గా మంచి ఫీలింగే ఇస్తుంది   నటీనటులు   శర్వానంద్ ఏ హడావుడి లేకుండా సింపుల్ గా రాజు పాత్రను పండించాడు  అతడి సహజ నటన వల్ల రాజు పాత్రతో చాలా ఈజీగా కనెక్టయిపోతాం  తన తొలి రెండు సినిమాల్లో పల్లెటూరి అమ్మాయిగా మెప్పించిన అనుపమ ఈసారి మోడర్న్ అమ్మాయిగానూ ఆకట్టుకుంది  ఆమె డబ్బింగ్ ఎన్నారై అమ్మాయి పాత్రకు సరిపోయింది  గ్లామర్ పరంగా ఆమెకు ఓ మోస్తరు మార్కులే పడతాయి  ప్రకాష్ రాజ్ తక్కువ సన్నివేశాలతోనే మెప్పించాడు  రాఘవరాజు పాత్రలో హుందాగా నటించాడు  క్లైమాక్సులో నటుడిగా తన స్థాయి ఏంటో చూపించాడు  ఇంతకుముందు ఆయన ఇలాంటి పాత్రలు చేసినపుడు కొంచెం అతిగా నటించిన భావన కలిగి ఉండొచ్చేమో కానీ రాఘవరాజు పాత్రలో మాత్రం అలాంటిదేమీ కనిపించదు  జయసుధ కూడా పాత్రకు తగ్గట్లుగా నటించింది  బంగర్రాజు పాత్రలో నరేష్ అదరగొట్టాడు  సినిమాలో అందరికంటే ప్రత్యేకంగా కనిపించేది ఆయన పాత్ర నటనే  సిజ్జు ప్రవీణ్ రచ్చ రవి ప్రభాస్ శీను ప్రవీణ్ వీళ్లందరూ కూడా పాత్రలకు తగ్గట్లుగా నటించి మెప్పించారు   సాంకేతిక వర్గం   సంగీతం ఛాయాగ్రహణం సినిమాకు బలంగా నిలిచాయి  మిక్కీ జే మేయర్ సంగీతం ‘సీతమ్మ వాకిట్లో’ లాంటి సినిమాల్ని గుర్తుకు తెచ్చినప్పటికీ సినిమాకు సరిపోయింది  మమతలు పంచే ఊరు పాట వెంటాడుతుంది  బాలు పాడిన ‘నిలవదే’ పాట హీరో హీరోయిన్ల మధ్య వచ్చే డ్యూయెట్ వినసొంపుగా ఉన్నాయి  నేపథ్య సంగీతం కూడా ఓకే  సమీర్ రెడ్డి కెమెరా పనితనం సినిమాకు కలర్ ఫుల్ లుక్ తీసుకొచ్చింది  పల్లెటూరి వాతావరణాన్ని చాలా అందంగా చూపించాడు సమీర్  పాటల చిత్రీకరణ చాలా బాగుంది    ముఖ్యంగా శర్వా-అనుపమలను వింటేజ్ లుక్ లో చూపించే పాటను చాలా బాగా తీశాడు  మమతలు పంచే ఊరు పాట కూడా అంతే ఆకట్టుకుంటుంది  నిర్మాణ విలువలు దిల్ రాజు బేనర్ స్థాయికి తగ్గట్లే ఉన్నాయి  సతీష్ వేగేశ్న రచయితగా దర్శకుడిగా మెప్పించాడు  సినిమాలో గుండెకు హత్తుకునే మాటలు చాలా ఉన్నాయి  ‘‘ప్రేమించే మనిషి వదులుకోవడమంటే ప్రేమను వదులుకోవడం కాదు’’ ‘‘దేవుడు ప్రేమించే మనసు అందరికీ ఇస్తాడు ప్రేమించిన మనిషిని కొందరికే ఇస్తాడు’’ లాంటి డైలాగులు బలంగా తాకుతాయి  పాత కథనే ఎంచుకున్నప్పటికీ మంచి సన్నివేశాలు రాసుకోవడం స్క్రిప్టులో ఉన్నదాన్ని తడబాటు లేకుండా ప్రభావవంతంగా తెరకెక్కించడం ద్వారా సినిమాను జనరంజకంగా తీర్చిదిద్దాడు  ద్వితీయార్ధంలో అతను కొంచెం రిలాక్స్ అయ్యాడు  రాజీ పడ్డాడు  ఓవరాల్ గా సతీష్ దర్శకుడిగా విజయవంతమయ్యాడు   చివరగా శతమానం భవతి పాతదే కానీ పండింది!  
__________________________
  రాజులు రాజ్యాలు యుద్ధాలకు సంబంధించి అమ్మ చెబుతున్న కథ వింటూ ముక్కలు ముక్కలుగా ఉన్న భరత ఖండాన్ని ఏకం చేయాలని చిన్నతనంలోనే దృఢ నిశ్చయానికి వస్తాడు శాతకర్ణి  ఇక రాజ్యాధికారం చేపట్టగానే తన లక్ష్యాన్ని నెరవేర్చుకునే దిశగా అడుగులు వేస్తాడు  ముందు దక్షిణ భారతాన్ని గెలిచి ఆపై ఉత్తర భారతంపైకి దండెత్తుతాడు  ఈ క్రమంలో తన కొడుకు ప్రాణాలకే ముప్పు వాటిల్లినా తన భార్య నుంచి వ్యతిరేకత ఎదురైనా వెనక్కి తగ్గడు  మొత్తం దేశాన్ని వశం చేసుకున్నాక పరాయి దేశస్థుల నుంచి శాతకర్ణికి సవాలు ఎదురవుతుంది  మరి ఈ సవాలును శాతకర్ణి ఎలా ఛేదించాడు  రణరంగంలో ఎలా విజేతగా నిలిచాడు అన్నది మిగతా కథ   కథనం-విశ్లేషణ ‘గౌతమీపుత్ర శాతకర్ణి’ ఆరంభ సన్నివేశంలో ఒక సంభాషణ ఎలా సాగుతుందో చూద్దాం  తన పరాక్రమాన్ని గౌరవించి రాజ్యాన్ని అప్పగించమంటూ శాతకర్ణి పంపిన వర్తమానాన్ని అవతలి రాజుకు అందిస్తాడు దూత  అవతలి రాజుకు పౌరుషం వస్తుంది  దూతను ఉద్దేశించి ‘‘నిన్ను బంధిస్తే’’ అంటాడు అవతలి రాజు  ‘‘వారొస్తారు  నేను కారాగారంలో ఎదురు చూస్తుంటా’’ అని బదులిస్తాడు దూత  వెంటనే ‘‘నిన్ను వధిస్తే’’ అంటూ రెట్టించి అడుగుతాడు అవతలి రాజు  ‘‘మీరొస్తారు  నేను కాటికాడ ఎదురు చూస్తుంటా’’ అంటాడు దూత  ఈ సంభాషణతోనే అర్థమైపోతుంది ‘గౌతమీపుత్ర శాతకర్ణి’ స్థాయి ఏంటో!  ఇది ఏ వర్గం ప్రేక్షకులకు నచ్చుతుంది ఎంత వసూలు చేస్తుంది ఏ స్థాయి విజయం సాధిస్తుంది ‘గౌతమీపుత్ర శాతకర్ణి’ విషయంలో ఇలాంటి లెక్కలన్నీ పక్కనబెట్టేయాలి  చిత్ర బృందం ముందు నుంచి నొక్కి వక్కాణిస్తున్నట్లుగా ఇది తెలుగు వారు గర్వించే చిత్రం అనడంలో సందేహం లేదు  విజువల్ గ్రాండియర్ ఎఫెక్ట్స్ నిర్మాణ విలువలు లాంటి అంశాల్లో ‘బాహుబలి’ కంటే వెనుక ఉండొచ్చు కానీ విషయ ప్రధానంగా చూస్తే మాత్రం ‘బాహుబలి’ కంటే మిన్నగా ‘గౌతమీపుత్ర శాతకర్ణి’ ఉందంటే అతిశయోక్తి లేదు  అంత గొప్పగా సిన్సియర్ గా ఈ కథను తెరకెక్కించాడు క్రిష్  శాతకర్ణి పాత్రకు తాను తప్ప ఇంకెవరూ ఊహలోకి కూడా రాని స్థాయిలో అద్భుత అభినయం ప్రదర్శించాడు బాలకృష్ణ  ఈ ఇద్దరూ కలిసి చేసిన మహా ప్రయత్నానికి హ్యాట్సాఫ్ చెప్పాల్సిందే   గొప్ప చరిత్ర నేపథ్యం ఉన్న శాతకర్ణి కథను రెండుం పావు గంటల్లో క్రిష్ ఎలా చెప్పాడా అని సందేహం కలగొచ్చు  ఐతే శాతకర్ణి కథ అనగానే పుట్టుక బాల్యం యవ్వనం రాజుగా ఆధిపత్యం చరమాంకం అంటూ చాలా అధ్యాయాలు చూపించే ప్రయత్నం చేయకుండా కేవలం అతడి లక్ష్యం ఆ దిశగా పోరాటం ఈ నేపథ్యంలోనే కథను నడిపించాడు క్రిష్  ఈ విషయంలో అతడికి ఎంత స్పష్టత ఉందో ప్రతి సన్నివేశంలోనూ కనిపిస్తుంది  నేరుగా దక్షిణ భారతాన్ని గుప్పెట్లోకి తెచ్చుకునే ఘట్టంతోనే శాతకర్ణి పరిచయ దృశ్యాన్ని ఆవిష్కరించాడు క్రిష్  ఆ తర్వాత మొత్తం భారతాన్ని తన చేతుల్లోకి తెచ్చుకోవడం చివరగా పరదేశీయులతో పోరాడి గెలవడంతో కథ ముగిసిపోతుంది  ఈ మధ్యలో సొంత కొడుకునే రణరంగంలోకి తీసుకెళ్లడం భార్యే శాతకర్ణితో తీవ్రంగా విభేదించడం ఈ నేపథ్యంలో భావోద్వేగాల నడుమ కథ నడుస్తుంది  సినిమాలో ప్రతి సన్నివేశం కూడా శాతకర్ణి లక్ష్యంతో ముడిపడే ఉంటాయి  దాన్నుంచి క్రిష్ ఎక్కడా డీవియేట్ కాలేదు   శాతకర్ణికి యుద్ధ సన్నివేశాలే బలం బలహీనత  తనకున్న బడ్జెట్ పరిమితుల్లోనే ఆ సన్నివేశాల్ని అద్భుతంగా తీర్చిదిద్దాడు క్రిష్  ‘బాహుబలి’లో లాగా కళ్లు చెదిరిపోయేలా చేయకున్నా ఈ సన్నివేశాలు ఉన్నత ప్రమాణాలతోనే ఉండి మెప్పిస్తాయి  కానీ సినిమాలో సగానికి పైగా నిడివి యుద్ధ సన్నివేశాలతోనే నిండిపోవడంతో ఓ దశలో మొహం మొత్తేసిన భావనా కలుగుతుంది  కొన్ని సన్నివేశాలు రిపీటెడ్ గానూ అనిపిస్తాయి  అసలు కథను యుద్ధ సన్నివేశాలు డామినేట్ చేసినట్లు అనిపిస్తుంది  చూసేవాళ్లకు శాతకర్ణి యుద్ధ పిపాసి లాగా అధికార దాహంతో తపించిపోయేవాడిలాగా కనిపిస్తాడు  సినిమా చూస్తున్నంతసేపూ ప్రేక్షకులకు కూడా అదే భావన కలుగుతుంది  ఎందుకంటే 2 గంటల 15 నిమిషాల నిడివిలో చాలా వరకు యుద్ధాలే కనిపిస్తాయి  సినిమా చూశాక పోరాట దృశ్యాలే కళ్లముందు కదలాడుతాయి  ఐతే నెమ్మదిగా ఆలోచిస్తే ‘గౌతమీపుత్ర శాతకర్ణి’ అసలు ఉద్దేశం అర్థమవుతుంది  ఈ కథతో అంతర్లీనంగా క్రిష్ ఏం చెప్పాలనుకుంటున్నాడో తెలుస్తుంది  ఎంత చారిత్రక కథ అయినా కమర్షియల్ లెక్కలు వేసుకుంటారు మన దర్శకులు  కానీ క్రిష్ అలా ఆలోచించలేదు  కథను చెప్పే విషయంలో రాజీ పడలేదు  సిన్సియర్ గా ఎక్కడా డీవియేట్ కాకుండా తానేం చెప్పాలనుకున్నాడు అది చెప్పాడు  ఏదీ విడమరిచి వివరించి చూపించలేదు క్రిష్  కానీ అంతర్లీనంగా అతను చెప్పిన కథలో ఎంతో విషయం ఉంది  నెమ్మదిగా సినిమా సింక్ అయ్యాక ఆ విషయాలన్నీ అర్థమవుతాయి   మామూలుగా బాలయ్య సినిమాల నుంచి ఆయన మాస్ అభిమానులు ఆశించే వినోదం ‘గౌతమీపుత్ర శాతకర్ణి’లో తక్కువే కానీ ఇందులోనూ గూస్ బంప్స్ మూమెంట్స్ కు ఢోకా లేదు  యుద్ధంలో తన చేతిలో ఓడిపోయాక శత్రు రాజు వచ్చి తల వంచుతాడు  వెంటనే శాతకర్ణి ‘‘తల వంచకు  అది నేను గెలిచిన తల’’ అంటాడు  ఇంతకంటే రోమాలు నిక్కబొడుచుకునే సన్నివేశం ఏముంటుంది ప్రమాణాల పరంగా ‘గౌతమీపుత్ర శాతకర్ణి’ ఉన్నతమైన స్థానంలోనే ఉంటుంది కానీ ఇప్పుడిప్పుడే అభిరుచి మార్చుకుంటున్న సగటు తెలుగు ప్రేక్షకుడు ఈ సినిమాను ఎలా రిసీవ్ చేసుకుంటాడో అన్న సందేహాలూ లేకపోలేదు  కమర్షియల్ గా ఇది ఏ స్థాయి విజయం సాధిస్తుందో చెప్పలేం  చరిత్రను ఉన్నదున్నట్లు చూపించాడా వక్రీకరించాడా అన్నది నిపుణులు తేల్చాలి  ఐతే ‘గౌతమీపుత్ర శాతకర్ణి’ చూశాక మాత్రం శాతకర్ణి గొప్పగా అనిపిస్తాడు  క్రిష్ బాలయ్య ఇద్దరూ కలిసి ‘శాతకర్ణి’కి అంత ఉన్నతమైన స్థానం కట్టబెట్టారు  కచ్చితంగా ఇది తెలుగువారు గర్వించదగ్గ చిత్రమే   నటీనటులు   ‘గౌతమీపుత్ర శాతకర్ణి’ మొదలైనప్పటి నుంచి బయట కూడా తాను నిజంగానే శాతకర్ణిని అన్నట్లు ప్రవర్తించిన బాలయ్యను చూసి కొంతమందికి తమాషాగా అనిపించి ఉండొచ్చేమో కానీ ఆయన ఈ పాత్రను ఎంతగా ఓన్ చేసున్నారో ఎంతగా ఆ పాత్రలో లీనమయ్యారో సినిమా చూస్తే కానీ అర్థమవదు  శాతకర్ణిగా బాలయ్య అభినయం గురించి ఎంత చెప్పినా తక్కువే  అద్భుతమైన వాచకం హావభావాలతో శాతకర్ణి పాత్రను గొప్పగా పండించాడు బాలయ్య  ఆయన కెరీర్లో ఇది ది బెస్ట్ పెర్ఫామెన్స్ అని నిస్సందేహంగా చెప్పేయొచ్చు  నటనలో మాత్రం ఎక్కడా ఒక చిన్న సన్నివేశంలోనూ బాలయ్యకు వంకలు పెట్టడానికి లేదు  పాత్రకు తగ్గ రౌద్రం వాచకంతో తిరుగులేని రీతిలో నటించాడు బాలయ్య  ఫలానా సన్నివేశం అని కాదు సినిమా అంతటా బాలయ్య అద్భుత అభినయాన్ని ప్రదర్శించారు  క్రిష్ అన్నట్లుగా శాతకర్ణి పాత్రను బాలయ్య మాత్రమే చేయగలడు అనిపించాడు  సాయిమాధవ్ బుర్రా మాటల్ని పలికిన విధానానికి బాలయ్యకు హ్యాట్సాఫ్ చెప్పాలి   సినిమాలో మిగతా నటీనటులందరూ కూడా బాగా నటించారు  హేమమాలిని శ్రియలకు స్క్రీన్ ప్రెజెన్స్ తక్కువే అయినా ఉన్నంతసేపూ సినిమా స్థాయికి తగ్గట్లుగా గొప్పగా నటించారు  తనలో ఎంత మంచి నటి ఉందో ఈ సినిమాతో శ్రియ చూపించింది  భర్త కోసం కొడుకును కోల్పోతానేమో అన్న సంఘర్షణకు గురయ్యే సన్నివేశాల్లో శ్రియ నటన కట్టిపడేస్తుంది  హేమమాలిని కూడా పాత్ర స్థాయికి తగ్గట్లుగా నటించింది  కబీర్ బేడికి పెద్దగా అవకాశం దక్కలేదు  మిలింద్ గుణాజీ ఆకట్టుకున్నాడు  మిగతా వాళ్లందరూ కూడా బాగానే చేశారు   సాంకేతిక వర్గం   టెక్నీషియన్స్ అందరూ కూడా సినిమా స్థాయికి తగ్గట్లే పనితనం చూపించారు  చిరంతన్ బట్ నేపథ్య సంగీతం అద్భుత అనిపిస్తుంది  తొలి యుద్ధ సన్నివేశంలోనే బ్యాగ్రౌండ్ స్కోర్ రోమాలు నిక్కబొడుచుకునేలా చేస్తుంది  రెండో యుద్ధం శాతకర్ణి సేనలు కుంగుబాటుకు గురైన సందర్భంలో వచ్చే నేపథ్య సంగీతం చిరంతన్ స్థాయిని తెలియజేస్తుంది  సినిమా అంతటా కూడా నేపథ్య సంగీతం గొప్ప అనుభూతిని కలిగిస్తుంది  సాహో సార్వభౌమ మృగనయనా లాంటి పాటలు కూడా బాగున్నాయి  మొత్తంగా చిరంతన్ సంగీతం సినిమాకు పెద్ద ప్లస్ పాయింట్ అయింది  జ్నానశేఖర్ ఛాయాగ్రహణం కూడా గొప్పగా సాగింది  సినిమా నేపథ్యం అప్పటి కాలాన్ని దృష్టిలో ఉంచుకుని జ్నానవేఖర్ కొంచెం డల్ లైటింగ్ ఉండేలా చూసుకోవడంలోనూ అతను పెట్టిన ప్రత్యేక శ్రద్ధ అర్థమవుతుంది  బడ్జెట్ పరిమితులున్నప్పటికీ యుద్ధ సన్నివేశాల్ని ఉన్నంతలో గొప్ప ప్రమాణాలతో తెరకెక్కించాడు జ్నానశేఖర్  వీఎఫెక్స్ తో ముడిపడని ప్రతి సన్నివేశంలోనూ జ్నానశేఖర్ ప్రతిభ కనిపిస్తుంది   సాయిమాధవ్ బుర్రా తన కలం పదునేంటో చూపించాడు  అద్భుతమైన మాటలు రాశాడు  సాయిమాధవ్ తప్ప ఇంకెవరూ ఇలాంటి మాటలు రాయలేడేమో అనిపించాడు  ‘‘కాలం చేసైనా కాలాన్ని కందాం’’ అనే ఒక చిన్న డైలాగ్ చాలు సినిమాలో సాయిమాధవ్ మాటలు ఎంత ప్రత్యేకంగా ఉన్నాయో చెప్పడానికి  వారెవా అనిపించే ఇలాంటి మాటలు సినిమాలో చాలా ఉన్నాయి  ఐతే మాటల విషయంలో కొన్ని చోట్ల నిలకడ తప్పింది  కొన్ని చోట్ల ఫక్తు గ్రాంథికం మాటలు వినిపిస్తాయి  కొన్ని చోట్ల ఇప్పటి తరహాలో మామూలు మాటలు ఉంటాయి  ఈ విషయంలో కన్సిస్టెన్సీ ఉండేలా చూసుకోవాల్సింది  ఈ లోపాన్ని పక్కబెడితే సాయిమాధవ్ బుర్రా తన మాటలతో సినిమాకు పెద్ద బలంగా నిలిచాడు    ‘బాహుబలి’ చూసిన కళ్లతో చూస్తే ఇందులోని విజువల్ ఎఫెక్ట్స్ అంత గొప్పగా అనిపించవు  వాటిని సాధ్యమైనంత పరిమితం చేసే ప్రయత్నం చేశాడు క్రిష్  ఫైట్ మాస్టర్లు ఆర్ట్ డైరెక్టర్ కృషి గురించి కూడా ప్రత్యేకంగా ప్రస్తావించాలి  దర్శకుడిగా నిర్మాతగా క్రిష్ చేసిన సాహసం గురించి అతడి పనితనం గురించి ఎంత చెప్పినా తక్కువే  సినిమాలో ప్రతి సన్నివేశంలోనూ అతడి ముద్ర కనిపిస్తుంది  ఇలాంటి భారీ చారిత్రక కథను ఈ స్థాయిలో చెప్పగలిగే నైపుణ్యం ఇంత వేగంగా పూర్తి చేయగలిగే పనితనం ఎలా సంపాదించాడో అని ఆశ్చర్యం కలిగేలా క్రిష్ అబ్బురపరిచాడు  కంటెంట్ పరంగా ‘గౌతమీపుత్ర శాతకర్ణి’ని ‘బాహుబలి’ కంటే ఓ మెట్టు పైనే నిలిపాడంటే అతిశయోక్తి కాదు  క్రిష్ కథను చెప్పిన విధానం సన్నివేశాల్ని తీర్చిదిద్దిన తీరు ఎమోషన్లను పండించిన వైనానికి హ్యాట్సాఫ్ చెప్పాల్సిందే   చివరగా గౌతమీపుత్ర శాతకర్ణి సాహో క్రిష్ సాహో బాలయ్యతెలుగువారు గర్వించదగ్గ చిత్రమే    
__________________________
 
		
			చిత్రం ఖైదీ నెంబర్ 150    నటీనటులు చిరంజీవి - కాజల్ అగర్వాల్ - 
తరుణ్ అరోరా - ఆలీ -బ్రహ్మానందం - రఘుబాబు - జయప్రకాష్ రెడ్డి -నాజర్ - 
పోసాని కృష్ణమురళి - రఘు కారుమంచి -పృథ్వీ తదితరులు సంగీతం దేవిశ్రీ ప్రసాద్ ఛాయాగ్రహణం రత్నవేలు రచన పరుచూరి బ్రదర్స్ - సాయిమాధవ్ బుర్రా - వేమారెడ్డి మురుగదాస్ నిర్మాత రామ్ చరణ్ స్క్రీన్ ప్లే - దర్శకత్వం వి వి వినాయక్  దాదాపు
 దశాబ్దం విరామం తర్వాత మెగాస్టార్ చిరంజీవి కథానాయకుడిగా నటించిన చిత్రం 
‘ఖైదీ నెంబర్ 150’  తన రీఎంట్రీ మూవీ కోసం పరిపరివిధాలుగా ఆలోచించి తమిళ 
బ్లాక్ బస్టర్ మూవీ ‘కత్తి’ని రీమేక్ చేయాలని నిర్ణయించుకున్నాడు చిరు  
ఒకప్పుడు మురుగదాస్ సినిమానే వినాయక్ దర్శకత్వంలో ‘ఠాగూర్’గా రీమేక్ చేసి 
ఇండస్ట్రీ హిట్టు కొట్టిన చిరు ఈసారి కూడా మురుగదాస్ కథతోనే వినాయక్ 
దర్శకత్వంలో సినిమా చేశాడు  మరి వీళ్లిద్దరి కాంబినేషన్ ఈసారి ఎలాంటి 
మ్యాజిక్ చేసింది సుదీర్ఘ విరామం తర్వాత వెండితెరపై చిరు ఎలా 
కనిపించాడు ఎలా పెర్ఫామ్ చేశాడు మొత్తంగా ‘ఖైదీ నెంబర్ 150’ 
ప్రేక్షకులకు ఎలాంటి అనుభూతినిచ్చేలా ఉంది చూద్దాం పదండి     చిన్నప్పట్నుంచి
 దొంగతనాలు చేయడం అలవాటైన కత్తి శీను చిరంజీవి కోల్ కతా జైల్లో శిక్ష 
అనుభవిస్తుంటాడు  ఆ జైలు నుంచి తప్పించుకున్న ఓ ఖైదీని పట్టించేందుకు 
పోలీసులకు సాయపడ్డట్లే పడి వాళ్లను బోల్తా కొట్టించి హైదరాబాద్ 
వచ్చేస్తాడు  ఇక్కడి నుంచి శీను బ్యాంకాక్ వెళ్లబోతూ ఎయిర్ పోర్టులో 
లక్ష్మి కాజల్ అనే అమ్మాయిని చూసి ప్రేమలో పడిపోయి ఆ ప్రయత్నం 
మానుకుంటాడు  ఇంతలో కొన్ని కారణాల వల్ల శీను తనలాగే ఉండే శంకర్ అనే 
ఉద్యమకారుడి స్థానంలోకి వెళ్లాల్సి వస్తుంది  ముందు తాను తప్పించుకోవడానికి
 శంకర్ ను వాడుకునే ప్రయత్నం చేసినా ఆ తర్వాత శంకర్ గొప్పదనమేంటో శీనుకు 
తెలిసి అతడి కోసం పోరాటానికి సిద్ధపడతాడు  ఇంతకీ శంకర్ ఎవరు అతడు ఎవరి 
కోసం ఉద్యమిస్తున్నాడు ఆ ఉద్యమానికి శీను ఏ విధంగా తోడ్పడ్డాడు అతడి 
సమస్యను ఎలా పరిష్కరించాడు అన్నది మిగతా కథ   కథనం - విశ్లేషణ   ముందుగా
 ‘ఖైదీ నెంబర్ 150’లో ఒక ముఖ్యమైన సన్నివేశం గురించి మాట్లాడుకుందాం  ప్రి 
క్లైమాక్సులో కథ చాలా సీరియస్ గా సాగుతుంటుంది  రైతుల సమస్య సిటీలో జనాలకూ 
తెలియాలనే ఉద్దశంతో హీరో తెలివైన ఎత్తుగడ వేస్తాడు  ఆ ఎత్తుగడ ఆసక్తి 
రేకెత్తిస్తుంది  కథ మలుపు తిరుగుతుంది  తర్వాత ఏం జరుగుతుందా అని అంతా 
ఆసక్తిగా ఎదురు చూస్తుంటే అప్పుడో కమర్షియల్ బ్రేక్ వస్తుంది   హీరోయిన్
 హీరోకు ఫోన్ చేసి అతణ్ని అభినందిస్తుంది  ఇప్పుడీ అభినందనలు ఎందుకయ్యా 
అంటే పాట కోసం అన్నమాట  అమ్మడూ లెట్స్ డు కుమ్ముడు అంటూ చిరు 
చెలరేగిపోతాడు  ఆ పాటలో చిరు డ్యాన్సులు అదిరిపోయాయి  మధ్యలో చరణ్ కూడా 
వచ్చి రచ్చ చేస్తాడు  అభిమానుల ఆనందానికి అవధులుండవు  ఐతే అంత సీరియస్ 
వ్యవహారం సాగుతున్నపుడు మధ్యలో ఈ పాట అవసరమా అంటే మాత్రం ఏం చెప్పాలో 
తెలియదు  అభిమానుల్ని ఆ పాట అలరించే మాట వాస్తవం  కానీ కథాగమనానికి మాత్రం ఆ
 పాట పెద్ద అడ్డంకే  ఇలాంటి అడ్డంకులు డీవియేషన్లు ‘ఖైదీ నెంబర్ 150’లో 
అక్కడక్కడా ఉన్నాయి   ఎంతో ఇంటెన్సిటీ ఉన్న సిన్సియర్ కథ ఉంది ‘ఖైదీ 
నెంబర్ 150’లో  కానీ ఆ కథను అంత ఇంటెన్సిటీతో అంత సిన్సియర్ గా మాత్రం 
చెప్పలేదు  ఐటెం సాంగ్ అని డ్యాన్సులని కామెడీ అని తమిళ మాతృకకు 
అద్దిన కమర్షియల్ హంగులు చిరంజీవి అభిమానుల్ని బాగానే మెప్పిస్తాయి  మాస్ 
ప్రేక్షకుల్ని అలరిస్తాయి  ఐతే ఈ హంగులు దీని మాతృక అయిన ‘కత్తి’లో ఉన్న 
ఇంటెన్సిటీని మాత్రం తగ్గించేశాయి  దశాబ్దం తర్వాత తెరపై పూర్తి స్థాయిలో 
కనిపించిన చిరు తనదైన శైలిలో అభిమానుల్ని ఎంటర్టైన్ చేస్తాడు ‘ఖైదీ నెంబర్ 
150’లో  ఆయన నుంచి అభిమానులు ఆశించే ఆకర్షణలకు మాత్రం ‘150’లో లోటు లేదు   చిరంజీవి
 నుంచి ప్రేక్షకులు ప్రధానంగా ఆశించేది ఎంటర్టైన్మెంట్  అందుకే చాలా వరకు 
సీరియస్ గా సాగే ‘కత్తి’ని తెలుగు నేటివిటీకి తగ్గట్లుగా మార్చినట్లున్నాడు
 వినాయక్  ఈ విషయంలో అతను తప్పు చేశాడా అంటే ఏమో చెప్పలేం  ‘కత్తి’లో 
మాదిరే చిరు సినిమా అంతా సీరియస్ గా కనిపిస్తే ప్రేక్షకులకు రుచించేది 
కాదేమో  తమిళ వెర్షన్లో హీరోయిజానికి గూస్ బంప్స్ మూమెంట్స్ కు   ఢోకా 
ఉండదు కానీ ఏదైనా కూడా కథలోనే మిళితమై ఉంటుంది  ‘ఖైదీ నెంబర్ 150’లో 
మాత్రం డీవియేషన్ కనిపిస్తుంది  చిరు ఇమేజ్ ను దృష్టిలో ఉంచుకుని ఇందులో 
కామెడీ ఐటెం సాంగ్ క్లైమాక్స్ కు ముందు ఓ మాస్ సాంగ్ ఇలాంటి హంగులు 
జోడించారు  దీంతో కథ అక్కడక్కడా పక్కదోవ పట్టినట్లుగా అనిపిస్తుంది  అదే 
సమయంలో సినిమా బోరింగ్ గా అనిపించదు  కామెడీ కోసం పెట్టిన సన్నివేశాలు 
మినహాయిస్తే అంతా ఎంగేజింగ్ గానే సాగుతుంది   రైతుల నుంచి భూముల్ని 
చౌకగా కొట్టేసి వాటితో వ్యాపారం చేసే ఓ కార్పొరేట్ సంస్థతో కథానాయకుడు చేసే
 పోరాటమే ‘ఖైదీ నెంబర్ 150’  సామాజికాంశాలతో ముడిపడ్డ కథను కమర్షియల్ 
కోణంలో చెప్పడం ఈ సినిమా ప్రత్యేకత  కంటెంపరరీగా అనిపించే ‘ఫార్మర్స్ 
వెర్సస్ కార్పొరేట్’ కాన్సెప్టుతో ప్రేక్షకులు ఈజీగా కనెక్టవుతారు  
హృద్యంగా సాగే ఫ్లాష్ బ్యాక్ ఎపిసోడ్ సినిమాకు ఆయువు పట్టు  అక్కడ కథను 
బలంగా చెప్పారు  వర్తమానంలోకి వస్తే ప్రధానంగా హీరోయిజమే కనిపిస్తుంది  
కథనం మామూలుగా అనిపిస్తుంది  విలన్ హీరో మీదికి అటాక్ చేయడం హీరో దీటుగా 
బదులివ్వడం ఇలా సాగుతుంది కథ  ఐతే మాస్ ప్రేక్షకుల్ని ఉర్రూతలూగించే 
కాయిన్ ఫైట్ లాంటివి ఆకట్టుకుంటాయి  చిరు-కాజల్ మధ్య రొమాంటిక్ ట్రాక్ ఏమంత ఆసక్తికరంగా ఉండవు   ప్రథమార్ధంలో
 ఫ్లాష్ బ్యాక్ మినహాయిస్తే చెప్పుకోదగ్గ విశేషాలేమీ లేవు  ఐతే 
ద్వితీయార్ధంలో కథ మంచి ఇంటెన్సిటీతో సాగుతుంది  హీరో-విలన్ పోరు కంటే 
కూడా హీరో సమస్య మీద పోరాడే తీరు ఆకట్టుకుంటుంది  ప్రి క్లైమాక్సులో 
వచ్చే ‘వాటర్’ ఎపిసోడ్ సినిమాకు ప్రధాన ఆకర్షణ  క్లైమాక్స్ ఓకే 
అనిపిస్తుంది  చిరంజీవికి ఆయన పాత్రకు తగ్గట్లుగా విలన్ ఆ పాత్ర 
కుదర్లేదు  సినిమాలో విలన్ పాత్ర పూర్తిగా తేలిపోయింది  ఆ పాత్రలో బలం 
లేకపోవడంతో హీరో-విలన్ మధ్య పోటీ అన్నదే కనిపించదు  ఇది సినిమాకు మైనస్ 
అయింది  ఓవరాల్ గా చూస్తే ‘ఖైదీ నెంబర్ 150’ మంచి కథ ఉంది కానీ దాన్ని 
అంత ప్రభావవంతంగా చెప్పలేదు  ఐతే చిరు మాత్రం తన అభిమానుల్ని పూర్తిగా 
సంతృప్తి పరుస్తాడు  ఫ్యాన్స్ ఆయన్ని ఎలా చూడాలనుకుంటారో అలా కనిపిస్తారు  
మాస్ మసాలా అంశాలకు ఇందులో లోటు లేదు  లోటు పాట్లున్నప్పటికీ సినిమా ‘పైసా 
వసూల్’ అనిపిస్తుంది   నటీనటులు   చిరంజీవి చివరగా 
కథానాయకుడిగా నటించిన ‘శంకర్ దాదా జిందాబాద్’లో కంటే కూడా ‘ఖైదీ నెంబర్ 
150’లో అందంగా కనిపించారు అంటే అతిశయోక్తి కాదు  అంత బాగా తన లుక్ ను 
మార్చుకున్నాడు చిరు  ఆయన లుక్ చూసి ఎనర్జీ చూసి ప్రేక్షకులు కచ్చితంగా 
ఆశ్చర్యపోతారు  స్టైలింగ్ పరంగానూ చిరు ఆకట్టుకున్నాడు  కత్తి శీను పాత్రకు
 తగ్గట్లుగా ఎనర్జిటిగ్గా నటించాడు చిరు  ఆయన స్క్రీన్ ప్రెజెన్స్ 
డ్యాన్సులు అభిమానుల్ని ఆకట్టుకుంటాయి  చిరు డ్యాన్సుల్లో మరీ స్పీడ్ లేదు 
కానీ రిథమ్ గ్రేస్ స్టయిల్ కు మాత్రం ఢోకా లేదు  కామెడీ 
సన్నివేశాల్లో చిరు ముద్ర కనిపిస్తుంది    సినిమా మొత్తం చిరు చుట్టూనే తిరగడంతో 
ఇంకెవరూ పెద్దగా హైలైట్ కాలేదు  హీరోయిన్ కాజల్ అగర్వాల్ సినిమాకు ప్లస్ 
కాలేకపోయింది  ఆమె పాత్ర నటన అన్నీ కూడా మొక్కుబడిగా ఉన్నాయి  హెవీ మేకప్
 కాజల్ లుక్ ను దెబ్బ తీసినట్లుగా అనిపిస్తుంది  ఆమె చాలా వరకు పాటలకే 
పనికొచ్చింది  కానీ పాటల్లో ఫోకస్ అంతా కూడా చిరు మీదే ఉండటంతో కాజల్ 
నామమాత్రంగా కనిపిస్తుంది  విలన్ పాత్రలో తరుణ్ అరోరా తేలిపోయాడు  అతడి 
పాత్ర ఎఫెక్టివ్ గా లేదు  నటన కూడా అలాగే సాగింది  డబ్బింగ్ విషయంలో శ్రద్ధ
 పెట్టకపోవడం వల్ల కూడా ఆ పాత్రతో ప్రేక్షకులు కనెక్టవ్వలేరు  బ్రహ్మానందం ఓ
 మోస్తరుగా నవ్వించాడు  ఆయన పాత్రలో కొత్తదనం లేదు  చిరు వెంటే ఉండే 
పాత్రలో ఆలీ పర్వాలేదు  రఘుబాబు జయప్రకాష్ రెడ్డి ఒకట్రెండు 
సన్నివేశాల్లో నవ్వించారు  మిగతా వాళ్లంతా మామూలే   సాంకేతిక వర్గం   దేవిశ్రీ
 ప్రసాద్ చిరు ప్రధానంగా అభిమానుల్ని మాస్ ప్రేక్షకుల్ని మెప్పించే 
మ్యూజిక్ ఇచ్చాడు  యు అండ్ మి పాట మళ్లీ మళ్లీ వినాలనిపించే మెలోడీ  నీరు 
నీరు పాటు హృద్యంగా అనిపిస్తుంది  సినిమాలో అది మంచి టైమింగ్ లో వస్తుంది  ఈ
 పాట థీమ్ ను బ్యాగ్రౌండ్ స్కోర్లో బాగా వాడుకున్నాడు దేవి  ఫ్లాష్ బ్యాక్ 
ఎపిసోడ్ కు నేపథ్య సంగీతం బలంగా నిలిచింది  మిగతా సినిమా అంతా జస్ట్ ఓకే 
అనిపిస్తుంది  రత్నవేలు గతంలో చేసిన సినిమాల్లో లాగా కెమెరా పనితనం అంత 
ప్రత్యేకంగా అనిపించదు కానీ సినిమాకు రిచ్ లుక్ మాత్రం తీసుకొచ్చింది  
ఆద్యంతం కలర్ ఫుల్ విజువల్స్ ఆకట్టుకుంటాయి  చిరును రత్నవేలు చాలా బాగా 
చూపించాడు  పాటల చిత్రీకరణలోనూ రత్నవేలు ప్రతిభ కనిపిస్తుంది  నిర్మాణ 
విలువలకు ఢోకా లేదు    సినిమాకు మాటలు పరుచూరి బ్రదర్స్ సాయిమాధవ్ 
బుర్రా వేమారెడ్డి కలిసి అందించారు  రైతు సమస్యల నేపథ్యంలో వచ్చే మాటలు 
ఆలోచింపజేసేలా ఉన్నాయి  అభిమానుల కోసం రాసిన పంచ్ డైలాగులు ఏమంత బాగా లేవు 
 సినిమాలో ఆ డైలాగులు సింక్ అవలేదు  ఇలాంటి డైలాగులకు కాలం చెల్లిందని 
గుర్తించాలి  ఇక దర్శకుడు వి వి వినాయక్ విషయానికి వస్తే అతను చిరు 
కోరుకున్నట్లు సినిమా తీసి పెట్టాడు  ‘కత్తి’ సినిమాకు తనదైన కమర్షియల్ టచ్
 ఇచ్చే ప్రయత్నం చేశాడు  మూల కథను మార్చలేదు కానీ కామెడీ కమర్షియల్ 
హంగులు అద్దాడు  చిరు ఇమేజ్ కు తగ్గట్లుగా మార్పులు చేశాడతను  అవి కొంత 
వరకు కథాగమనానికి అడ్డం పడ్డాయి  వినాయక్ ఇచ్చిన కమర్షియల్ టచ్ వల్ల మెగా 
అభిమానులకు మాస్ ప్రేక్షకులకు ‘ఖైదీ నెంబర్ 150’ చేరువ కావచ్చు  ఐతే కథను
 సిన్సియర్ గా చెప్పే విషయంలో మాతృక ‘ఖైదీ నెంబర్ 150’ కంటే మెరుగ్గా 
కనిపిస్తుంది   చివరగా ఖైదీ నెంబర్ 150 మెగాస్టార్ మేనియా  
__________________________
  రైల్వే రాజు శ్రీ విష్ణు లీగ్ క్రికెట్లో మెరుపులు మెరిపిస్తూ జాతీయ జట్టుకు ఎంపిక కావాలని కలలు కంటున్న కుర్రాడు  ఐతే అతడి అక్క అయిన అహల్య మానస నక్సలైట్ నాయకుడైన సవ్యసాచి రవి వర్మను పెళ్లి చేసుకుని తను కూడా నక్సలైట్ అయిపోతుంది  మరో వైపు తన తండ్రి చావుకు కారణమైన నక్సలైట్లంటే ఏమాత్రం పడని పోలీస్ అధికారి  ఇంతియాజ్ అలీ నారా రోహిత్ వాళ్లను వేటాడే క్రమంలో రైల్వే రాజు మీద దృష్టిసారిస్తాడు  ఈ క్రమంలో తన తప్పేమీ లేకున్నా రైల్వే రాజు ఇబ్బంది పడతాడు  క్రికెటర్ గా ఎదిగే అవకాశాన్ని కోల్పోతాడు  అతడి కుటుంబం కూడా నాశనమవుతుంది  ఈ క్రమంలో అతను నేర సామ్రాజ్యంలోకి అడుగుపెడతాడు  ఇక అక్కడి నుంచి రైల్వే రాజు ఇంతియాజ్ అలీల మధ్య పోరాటం ఎలా సాగింది చివరికి ఎవరు గెలిచారు అన్నది మిగతా కథ   కథనం - విశ్లేషణ   ‘అప్పట్లో ఒకడుండేవాడు’ ఒక క్రికెటర్ టర్న్డ్ క్రిమినల్ కథ  90ల నాటి నేపథ్యంలో నాటి కాలమాన పరిస్థితులకు అద్దం పడుతూ రియలిస్టిక్ అప్రోచ్ తో ఒక వ్యక్తి జీవిత క్రమాన్ని చూపించే బయోపిక్ లాగా సాగుతుంది ‘అప్పట్లో ఒకడుండేవాడు’   కథ చూస్తే రామ్ గోపాల్ వర్మ తీసిన శివ సత్య లాంటి గ్యాంగ్ స్టర్ సినిమాల స్ఫూర్తి కనిపిస్తుంది కానీ దీని ప్రత్యేకత దీనికి ఉంది  పాతికేళ్ల కిందటి నేపథ్యంలో సినిమా అని చెప్పి ఏదో పైపైన చూపించి వదిలేయకుండా అప్పటి వాతావరణాన్ని పరిస్థితుల్ని తెరమీద ప్రెజెంట్ చేసిన తీరు ప్రేక్షకులకు ప్రత్యేకమైన అనుభూతిని కలిగిస్తుంది ఒక సీరియస్ కథనుఎక్కడా సీరియస్ నెస్ తగ్గకుండా మంచి ఇంటెన్సిటీతో ఆద్యంతం ఆసక్తికరంగా చెప్పాడు ఈ యువ దర్శకుడు   క్రికెట్ నక్సలిజం రౌడీయిజం గ్లోబలైజేషన్ ఇలా 90ల్లో సమాజంపై ఎంతో ప్రభావం చూపించిన అనేక అంశాల నేపథ్యంలో సాగే ఈ కథను ఎలాంటి తడబాటు లేకుండా ఆసక్తికరంగా చెప్పిన తీరు మెప్పిస్తుంది  2 గంటల 5 నిమిషాల తక్కువ నిడివిలో ఇన్ని అంశాల్ని గుదిగుచ్చి ఎక్కడా ఆసక్తి పోకుండా కథను చెప్పడంలో దర్శకుడు సాగర్ చంద్ర ప్రతిభ కనిపిస్తుంది  ఈ కథను కథానాయకుడి పాత్రను రాయడంలో దర్శకుడికి ఎవరైనా స్ఫూర్తిగా నిలిచారేమో తెలియదు కానీ సినిమా చూస్తున్నంతసేపు నిజంగా ఒక వ్యక్తి జీవితాన్ని దగ్గరుండి చూస్తున్న భావన కలుగుతుంది   మన సినిమాల్లో క్రికెట్ ప్రస్తావన రాగానే చాలా వరకు డ్రమటైజేషన్ ఉంటుంది  దానికి సంబంధించిన సన్నివేశాలు వాస్తవ దూరంగా కనిపిస్తాయి  నిజంగా క్రికెట్ వ్యవస్థ ఎలా ఉంటుంది ఓ క్రికెటర్ కెరీర్లో ఎదిగే క్రమంలో ఎలాంటి ఇబ్బందులు ఎదుర్కొంటాడు అన్నది వాస్తవిక కోణంలో చూపించే సినిమాలు అరుదు  ఈ విషయంలో ‘అప్పట్లో ఒకడుండేవాడు’ చాలా ప్రత్యేకంగా కనిపిస్తుంది  క్రికెట్ ఆడే ప్రతి జక్కరూ రిలేట్ అయ్యేలా కథానాయకుడి పాత్ర ఉంటుంది  దర్శకుడు సాగర్ చంద్ర క్రికెట్ వ్యవస్థ గురించే కాదు ఇంకా 90ల నాటి కాలమాన పరిస్థితుల మీద కూడా ఎంతో స్టడీ చేసి ఈ సినిమాను రూపొందించిన సంగతి ప్రతి సన్నివేశంలో కనిపిస్తుంది   అప్పటి పరిస్థితులపై అవగాహన ఉన్న వాళ్లందరికీ నోస్టాల్జిక్ అనిపించేలా సన్నివేశాలు తీర్చిదిద్దుకున్నాడు సాగర్ చంద్ర  అవన్నీ కథలో భాగంగానే ఉంటాయి  కథలో కంటెంట్ మలుపులు చాలా ఉండటం వల్ల ఎక్కడా బ్రేక్ అన్నది ఉండదు  చకచకా సన్నివేశాలు సాగిపోతాయి  ఆరంభం కొంచెం నెమ్మదిగా అనిపించినా కథలో కాన్ఫ్లిక్ట్ మొదలయ్యాక కథనం ఊపందుకుంటుంది  శ్రీవిష్ణు రోహిత్ పాత్రల్లో ఏ ఒక్కదాని వైపో మొగ్గకుండా ఒకరిని పాజిటివ్ గా ఇంకొకరిని నెగెటివ్ గా చూపించకుండా ఎవరి యాంగిల్లో వాళ్లు కరెక్ట్ అనిపించేలా కథను నడిపించడం వల్ల ‘అప్పట్లో ఒకడుండేవాడు’ భిన్నంగా కనిపిస్తుంది   ప్రధాన పాత్రధారుల మధ్య పోరు పతాక స్థాయిని అందుకునే చోట ఇచ్చిన ఇంటర్వెల్ ద్వితీయార్ధం మీద ఆసక్తి రేకెత్తిస్తుంది  ద్వితీయార్ధంలో గ్యాంగ్ స్టర్ గా శ్రీవిష్ణు ఎదిగే తీరుకు సంబంధించిన ఎపిసోడ్ బాగుంది  కానీ ఆ తర్వాత కథనం కొంచెం ఫ్లాట్ గా సాగుతున్నట్లు అనిపిస్తుంది  ఈ దశలో ప్రి క్లైమాక్స్ క్లైమాక్స్ సినిమాను మళ్లీ పైకి తీసుకెళ్తాయి  చివరి అరగంట సినిమాకు ఆయువు పట్టు  ఇక్కడ వచ్చే ట్విస్టు థ్రిల్ చేస్తుంది  దీనికి ఇచ్చిన జస్టిఫికేషణ్ కూడా కన్విన్సింగ్ గా అనిపిస్తుంది  సినిమాను ముగించిన తీరు ఆకట్టుకుంటుంది  చివర్లో ఎమోషన్లు చాలా బాగా పండాయి    స్క్రీన్ ప్లేలో కొన్ని థ్రెడ్స్ ను కలిపిన తీరులోనే దర్శకుడి ప్రతిభ అర్థమవుతుంది  ఓ సందర్భంలో క్రికెటర్ అయిన హీరో ఆటలో లోపం గురించి కోచ్ ప్రస్తావిస్తాడు  ఔట్ సైడ్ ఆఫ్ స్టంప్ వేసే బంతుల్ని కూడా లెగ్ సైడ్ ఆడటం వల్ల లాంగాన్లో క్యాచ్ ఇచ్చి ఔట్ అయిపోతున్నావని చెబుతాడు  దానికి బదులుగా హీరో ఈ లోపాన్ని కవర్ చేయడానికి తన దగ్గరో చిట్కా ఉందని కానీ అది క్రికెట్లో లీగలో కాదో తెలియదని అంటాడు  అక్కడ కట్ చేస్తే మరో సన్నివేశంలో సందర్భానుసారం ఈ చిట్కాను వాడతాడు  అలాగే చివర్లో శ్రీవిష్ణు రోహిత్ నుంచి ఎలా తప్పించుకుని ప్రాణాలతో బయటపడ్డాడనే విషయానికి కలిపిన లింకు కూడా ఆసక్తి రేకెత్తిస్తుంది  కథాకథనాల పరంగా ‘అప్పట్లో ఒకడుండేవాడు’ ప్రత్యేకంగా నిలుస్తుంది  కాకపోతే నరేషన్ కొంచెం స్లో ఉండటం ఈ సినిమాకు మైనస్  అలాగే మాస్ ప్రేక్షకలు ఈ సినిమాతో ఎంత వరకు కనెక్టవుతారు అన్నది కొంచెం సందేహం  కంటెంట్ పరంగా చూస్తే మాత్రం ఇది ప్రత్యేకమైన సినిమా  వైవిధ్యమైన సీరియస్ సినిమాలు ఇష్టపడేవారికి ఇది మంచి ఛాయిస్   నటీనటులు   పోస్టర్లపై నారా రోహిత్ శ్రీవిష్ణు సమానంగా కనిపించి ఉండొచ్చు కానీ నిజానికి ఇది శ్రీవిష్ణు సినిమా  ఇప్పటిదాకా చిన్న స్థాయి సరదా పాత్రలే చేస్తూ వచ్చిన శ్రీవిష్ణును ఈ సినిమాలో చూసి ఆశ్చర్యపోతాం  అంతా బాగా నటించాడతను  స్టేచర్ ఉన్న హీరో చేయాల్సిన పాత్రలో శ్రీవిష్ణు ఆశ్చర్యపరిచే నటనతో మెప్పించాడు  అతడి పాత్రలో చాలా వేరియేషన్లున్నాయి  క్రికెటర్ గా ఎదగాలని కలలు కనే అమాయకపు కుర్రాడిగా పరిచయమై పరిస్థితుల ప్రభావంతో క్రిమినల్ గా రూపాంతరం చెందే వ్యక్తిగా వైవిధ్యం చూపించాడు శ్రీవిష్ణు  అన్ని రకాల ఎమోషన్లను అతను బాగా పండించాడు  నారా రోహిత్ తనకు అలవాటైన సీరియస్ క్యారెక్టర్లో అదరగొట్టాడు  పాత్ర తాలూకు ఇంటెన్సిటీని రోహిత్ చాలా బాగా చూపించాడు  క్లైమాక్స్ లో అతడి నటన బాగా మెప్పిస్తుంది  హీరోయిన్ తన్య హోప్ పర్వాలేదు  ఆమెలో కొంచెం తమన్నా పోలికలున్నాయి  నటన ఓకే  బ్రహ్మాజీ కీలకమైన పాత్రలో రాణించాడు  సత్య ప్రకాష్ ప్రభాస్ శీను రాజీవ్ కనకాల ఇలా అందరూ పాత్రలకు తగ్గట్లుగా బాగా నటించారు  చివర్లో సత్యదేవ్ కూడా ఆకట్టుకున్నాడు   సాంకేతిక వర్గం   సాయికార్తీక్ పాటలు బాగున్నాయి కానీ సినిమాకు అవి పెద్దగా ఉపయోగపడలేదు  సురేష్ బొబ్బిలి నేపథ్య సంగీతం సినిమా మూడ్ కు తగ్గట్లు బాగా కుదిరింది  సన్నివేశాల్ని బాగా ఎలివేట్ చేసింది బ్యాగ్రౌండ్ స్కోర్  ఛాయాగ్రహణం సినిమా పెద్ద అస్సెట్  90ల నాటి వాతావరణాన్ని ప్రతిబింబింపజేయడంలో నవీన్ యాదవ్ కృషి ప్రతి సన్నివేశంలోనూ కనిపిస్తుంది  అప్పటి సినిమాల్ని తలపించేలా లైటింగ్ థీమ్స్ వాడాడతను  చిన్న సినిమానే అయినా నిర్మాణ విలువల విషయంలో రాజీ పడలేదు  ఇలాంటి కథకు సపోర్ట్ చేసినందుకు నిర్మాతలకు అభినందనలు తెలపాలి  ఆర్ట్ వర్క్ ప్రాపర్టీస్ అన్నీ కూడా అప్పటి కాలానికి తగ్గట్లుగా సమకూరాయి  దర్శకుడు సాగర్ చంద్ర ముద్ర సినిమాలో అడుగడుగునా కనిపిస్తుంది  రచనలోనే అతను ఎక్కువ మార్కులు కొట్టేశాడు  ఇలాంటి కథను ఎంచుకోవడమే పెద్ద సాహసం  పైగా ఓ చిన్న సినిమాగా దీన్ని రూపొందించడం ఇంకా ఆశ్చర్యం  రెండు దశాబ్దాల కిందటి పరిస్థితులపై అతడికి ఉన్న అవగాహనసినిమాలో చర్చించిన అనేక అంశాలపై అతడికి ఉన్న పట్టు స్పష్టంగా కనిపిస్తుంది  కొంచెం పట్టు తప్పితే డాక్యుమెంటరీ లాగా తయారయ్యే సినిమాను అతను ఆసక్తి తగ్గకుండా తీర్చిదిద్దాడు  నరేషన్ స్లో అన్న కంప్లైంట్ మినహాయిస్తే రచయితగా దర్శకుడిగా సాగర్ చంద్రకు మంచి మార్కులు పడతాయి  ఈ తరం యువ దర్శకుల్లో అతను ప్రత్యేకంగా నిలుస్తాడు   చివరగా అప్పట్లో ఒకడుండేవాడు ఇంట్రెస్టింగ్ పీరియాడిక్ యాక్షన్ డ్రామా  
__________________________
  టిప్పు విశ్వదేవ్ రాచకొండ ఇంటర్లో ఆరు సబ్జెక్టులు పెండింగ్ పెట్టుకుని తన స్నేహితులతో కలిసి పనీ పాటా లేకుండా జీవితాన్ని గడిపేస్తుంటాడు  ఎప్పుడూ పిట్టగోడ మీద కూర్చుని కబుర్లు చెబుతూ కాలం గడిపేసే ఈ బ్యాచ్ అంటే వాళ్ల ఇంట్లో వాళ్లతో పాటు అందరికీ చులకనే  ఇలాంటి తరుణంలో వీళ్లుండే కాలనీకి దివ్య పునర్ణవి తన ఫ్యామిలీతో కలిసి వస్తుంది  ఆమెను చూడగానే ప్రేమలో పడిపోతాడు టిప్పు  దివ్య తండ్రి టిప్పు తండ్రికి పై అధికారి కావడంతో వాళ్లింట్లో పనులన్నీ టిప్పు దగ్గరుండి చూసుకుంటుంటాడు  ఈ క్రమంలో ఆమెకు టిప్పు ప్రపోజ్ చేయబోతే ఛీకొడుతుంది  తర్వాత అతడి మంచి తనం తెలుసుకుని ఫ్రెండుగా అంగీకరిస్తుంది  తర్వాత దవ్య కోసం చేసిన ఓ పని వల్ల టిప్పుతో పాటు అతడి స్నేహితులంతా చాలా ఇబ్బందులు పడాల్సి వస్తుంది  ఇంతకీ టిప్పు చేసిన ఆ పనేంటి దాని పర్యవసనాలేంటి చివరికి టిప్పుకు దివ్య దగ్గరైందా లేదా అన్నది మిగతా కథ   కథనం - విశ్లేషణ   రామ్మోహన్ నిర్మాణంలో ఇంతకుముందు వచ్చిన సినిమాలన్నీ చాలా సింపుల్ గా ఉండే కథాంశాలతో తెరకెక్కినవే  రియలిస్టిగ్గా మన చుట్టుపక్కల ఉండే మనుషుల జీవితాల్ని స్పృశిస్తూ సున్నితమైన అంశాలతో తెరకెక్కిన ఆ సినిమాలు మన ప్రేక్షకులకు ఈజీగా కనెక్టయ్యాయి  ఐతే ఎంత సింపుల్ స్టోరీలు ఎంచుకున్నా వాటిలో ఏదో ఒక బలమైన పాయింట్ ఉండేది  దాని వల్ల ఎమోషన్ మిస్సయ్యేది కాదు  కానీ రామ్మోహన్ స్వీయ దర్శకత్వంలో వచ్చిన ‘తను నేను’లో అలాంటి పాయింట్ లేక తేలిపోయింది   ఇప్పుడు ‘పిట్టగోడ’ దాంతో పోలిస్తే మెరుగ్గా అనిపిస్తుంది కానీ ఇందులో కూడా బలమైన పాయింట్ ఏమీ లేకపోయింది  సిచువేషనల్ కామెడీతో రియలిస్టిక్ సన్నివేశాలతో పండించిన వినోదం అక్కడక్కడా మెప్పిస్తుంది ప్రేక్షకులకు గిలిగింతలు పెడుతుంది కానీ రెండు గంటల సినిమాగా రూపుదిద్దుకునేంత బలమైన కంటెంట్ ఇందులో లేదు  ముఖ్యంగా ఎమోషనల్ హైస్ లేకపోవడం లవ్ స్టోరీలో అనుకున్నంత ఫీల్ కొరవడటం వల్ల కూడా ‘పిట్టగోడ’ మామూలు సినిమాలా కనిపిస్తుంది  కథను మలుపు తిప్పే అంశాలేవీ కూడా బలంగా పెద్ద స్థాయిలో లేకపోవడం వల్ల సీరియస్ గా ప్రేక్షకులు ఇన్వాల్వ్ అయ్యే అవకాశం లేకపోయింది   ‘పిట్టగోడ’ను మొదలుపెట్టిన తీరు చూస్తే ఇందులో ఏదో ప్రత్యేకత ఉందనే అనిపిస్తుంది  హీరో స్నేహితుల పరిచయాలు భలే ఆసక్తికరంగా అనిపిస్తాయి  వీళ్ల పిట్టగోడ కబుర్లు కూడా బాగానే అనిపిస్తాయి  హీరోయిన్ తో హీరో పరిచయ సన్నివేశాలు కూడా పర్వాలేదనిపిస్తాయి  ఐతే ఈ పరిచయాలయ్యాక కథ మలుపు తిరిగాల్సిన చోటే వీక్ అయిపోయింది  క్రికెట్ టోర్నీకి సంబంధించిన ఎపిసోడ్ మీద అరగంటకు పైగా కథనాన్ని సాగదీయడంతో ఆసక్తి సన్నగిల్లిపోతుంది  ద్వితీయార్ధంలో హీరోకు హీరోయిన్ దగ్గరయ్యే సన్నివేశాలు దానికి ముందు వ్యవహారాలతో పోలిస్తే కొంచెం పర్వాలేదు కానీ ఆ ట్రాక్ కూడా మరీ ఆసక్తికరంగా ఏమీ ఉండదు  హీరోయిన్ గతానికి సంబంధించి ఇచ్చిన బిల్డప్ కు తగ్గట్లు ఫ్లాష్ బ్యాక్ ఉండదు  ఇక క్లైమాక్సులో సినిమాకు కొంచెం సినిమాటిక్ ముగింపునిచ్చారు   పంచ్ డైలాగులు లేకుండా సిచువేషనల్ కామెడీతో పండించిన వినోదం ‘పిట్టగోడ’కు ప్లస్ పాయింట్  హీరో అతడి స్నేహితుల మధ్య వచ్చే సన్నివేశాల్లో కొన్ని చోట్ల బాగానే నవ్వులు పండాయి  సహజమైన తెలంగాణ యాసతో కొన్ని పాత్రలు ఆకట్టుకుంటాయి  కానీ పాత్రధారులందరితోనూ ఒకే యాసను మాట్లాడించడంలో శ్రద్ధ పెట్టాల్సింది  ప్రధాన పాత్రధారుల సహజ నటన ఆకట్టుకుంటుంది  సాంకేతిక హంగులు కూడా బాగానే కుదిరాయి కానీ కథ మరీ సింపుల్ గా ఉండటం కథను ముందుకు నడిపించే బలమైన పాయింట్ ఏదీ కూడా సినిమాలో లేకపోవడం మైనస్  ఓవరాల్ గా ‘పిట్టగోడ’ అక్కడక్కడా కొంచెం ఆహ్లాదం పంచినా ప్రత్యేకమైన ముద్ర అయితే వేయదు   నటీనటులు   విశ్వదేవ్ రాచకొండ పునర్ణవి హీరో హీరోయిన్లలా అనిపించరు  వాళ్లలో ఆ ఫీచర్లూ లేవు  అలాంటి బిల్డప్పులూ ఇవ్వలేదు  కథలో వాళ్లూ మామూలు పాత్రధారుల్లా కనిపిస్తారు  ఇద్దరూ సహజ నటనతో ఆకట్టుకున్నారు  ముఖ్యంగా పునర్ణవి హావభావాలు మెప్పిస్తాయి  కొత్త కుర్రాడు విశ్వదేవ్ రాచకొండ బాడీ లాంగ్వేజ్ నటన అన్నీ కూడా క్యాజువల్ గా అనిపిస్తాయి  హీరో స్నేహితులుగా ముగ్గురూ బాగా చేశారు  నవ్వించే బాధ్యతను పంచుకున్నారు  విలన్ పాత్రధారి ఓకే  ఆ పాత్రకు బిల్డప్ మరీ ఎక్కువైంది  మిగతా నటీనటుల్లో చాలామంది కొత్తవాళ్లే  పర్వాలేదనిపించారు   సాంకేతికవర్గం   ప్రాణం కమలాకర్ పాటలు ఆకట్టుకుంటాయి  ముఖ్యంగా ఏమిటో ఇలా పాట వెంటాడుతుంది  పాటలు చాలా వరకు సందర్భానుసారంగా ఉంటాయి  నేపథ్య సంగీతం మాత్రం సినిమాకు తగ్గట్లుగా లేదు  కొన్ని చోట్ల ఫీల్ గుడ్ అనిపించినా కొన్నిచోట్ల లౌడ్ నెస్ ఎక్కువైపోయింది  ముఖ్యంగా విలన్ పాత్రకు ఇచ్చిన ఆర్ఆర్ అతిగా అనిపిస్తుంది  ఉదయి ఛాయాగ్రహణం బాగుంది  సినిమాకు ఆకర్షణగా నిలిచింది  మాటలు సహజంగా ఉన్నాయి  నిర్మాణ విలువలు ఓకే  సహజమైన లొకేషన్లలో తక్కువ ఖర్చులో సినిమాను పూర్తి చేసిన సంగతి కనిపిస్తుంది  ఇక కొత్త దర్శకుడు అనుదీప్ నరేషన్ ఆకట్టుకుంది కానీ అతను ఎంచుకున్న కథలోనే బలం లేదు  రామ్మోహన్ స్క్రీన్ ప్లే కూడా ఏమంత ఆసక్తికరంగా లేదు   చివరగా పిట్టగోడ మామూలు ముచ్చట్లే!  
__________________________
కథః   సప్తగిరి సప్తగిరికి నటన అంటే ప్రాణం  పెద్ద నటుడు కావాలని కలలు కంటూ తన తండ్రి కష్టపడి సంపాదించిన డబ్బుల్ని తన కోరిక తీర్చుకోవడానికే ఖర్చు చేస్తుంటాడు  ఐతే సప్తగిరి తండ్రి శివప్రసాద్కి మాత్రం కొడుకు ఐపీఎస్ కావాలని కోరిక  కానీ సప్తగిరి మాత్రం తండ్రి మాటను పట్టించుకోడు  ఐతే ఓ సందర్భంలో సప్తగిరి తండ్రి హఠాత్తుగా ఎన్ కౌంటర్లో చనిపోవడంతో ఆయన కానిస్టేబుల్ ఉద్యోగం కొడుక్కి వస్తుంది  తప్పనిసరి పరిస్థితుల్లో ఆ ఉద్యోగంలో చేరిన సప్తగిరికి తండ్రిది మామూలు మరణం కాదని దాని వెనుక కుట్ర ఉందని తెలుస్తుంది  దానికి కారణమెవరో తెలుసుకుని అతను ఎలా పగ తీర్చుకున్నాడన్నది మిగతా కథ   కథనం - విశ్లేషణః   కమెడియన్ గా కెరీర్ ఊపుమీదుండగా హీరో అవతారం ఎందుకెత్తారు అని సప్తగిరిని అడిగితే ఒకే తరహా కమెడియన్ వేషాలు బోర్ కొట్టేస్తున్నాయని తనలో ఉన్న వేరే టాలెంట్లను కూడా చూపించడానికి హీరో అవతారం ఎత్తానని అన్నాడు  ఈ మాట అన్న సప్తగిరే హీరోగా తన తొలి సినిమాకు స్క్రీన్ ప్లే కూడా అందించాడు  ప్రధానంగా రివెండ్ డ్రామాగా సాగే తమిళ సినిమా ‘తిరుడన్ పోలీస్’కు మార్పులు చేర్పులు చేసి కావాల్సినన్ని కమర్షియల్ హంగులు అద్దడంలోనూ సప్తగిరి హ్యాండ్ ఉంది   ఇదంతా చూస్తే సప్తగిరిలోని రకరకాల టాలెంట్లన్నీ చూపించడానికి సప్తగిరి ఎక్స్ ప్రెస్ను ఒక సాధనంగా ఉపయోగించుకున్నట్లుగా ఉంది  ఈ క్రమంలో ఈ సినిమా ఫలానా జానర్ అని చెప్పలేని పరిస్థితి  మామూలుగా కమెడియన్ టర్న్డ్ హీరో సినిమా అంటే ప్రధానంగా కామెడీనే ఆశిస్తాం  కానీ సప్తగిరి ఎక్స్ ప్రెస్లో కామెడీకి తోడు సెంటిమెంటు యాక్షన్ ఇలా చాలా మసాలాల్నే దట్టించారు  ఐతే అవి సమపాళ్లలో కలవలేదు కానీ ఎవరికి కావాల్సింది వాళ్లు తీసుకోవచ్చు అన్నట్లుంది  సినిమా కొంచెం కలగాపులగం అయినా కొంత వరకు కామెడీ వర్కవుట్ కావడం సెంటిమెంటూ పండటం మాస్ ప్రేక్షకుల్ని ఆకట్టుకునే కమర్షియల్ హంగులూ ఉండటంతో పైసా వసూల్ అనిపిస్తుంది   లాజిక్కుల గురించి వెతక్కుండా ఆలోచిస్తే ‘సప్తగిరి ఎక్స్ ప్రెస్’లో కొన్ని చోట్ల బాగానే నవ్వులు పండాయి  ముఖ్యంగా షకలక శంకర్ పాత్రతో పండించిన కామెడీ కడుపుబ్బ నవ్విస్తుంది  సప్తగిరి కూడా కొన్ని చోట్ల బాగానే నవ్వించాడు  ఇక సప్తగిరి తనలోని ఎమోషనల్ యాంగిల్ చూపిస్తూ ఒక సన్నివేశంలో సెంటిమెంటును బాగా పండించాడు  ఆ సీన్ కూడా ఆకట్టుకుంటుంది  సందర్భోచితంగా అనిపించకపోయినా ఏమంటివి ఏమంటివి అంటూ ఎన్టీఆర్ డైలాగ్ ను గుక్కతిప్పుకోకుండా చెప్పే సీన్ కూడా అలరిస్తుంది  ఇంకా అక్కడక్కడా సప్తగిరి పెర్ఫామెన్స్ కూడా ఆకట్టుకుంటుంది  ఐతే ఇలాంటి కొన్ని ఆకర్షణల సంగతి పక్కనబెట్టేసి ఒక సినిమాగా చూస్తే మాత్రం ‘సప్తగిరి ఎక్స్ ప్రెస్’ నిరాశ పరుస్తుంది   పాత కథ రొటీన్ స్క్రీన్ ప్లే లాజిక్కుల్లేకుండా సాగిపోయే సన్నివేశాల వల్ల సినిమా ఎక్కడా ఒక తీరుగా సాగదు  ప్రథమార్ధంలో తొలి 45 నిమిషాల్లో కథంటూ ఏమీ లేదు  సప్తగిరి నట విన్యాసాల ప్రదర్శన కొంత వరకు నవ్విస్తుంది కానీ హీరో హీరోయిన్ల రొమాంటిక్ ట్రాక్ ఆసక్తి కలిగించదు  అందులో ఫీల్ లేదు  ఇక్కడ హీరోయిన్ కూడా మైనస్సే   ఇంటర్వెల్ ముంగిటే కథ కొంచెం ట్రాక్ ఎక్కుతుంది  ద్వితీయార్ధంలో హీరోకు తన తండ్రి మరణం గురించి అసలు రహస్యం తెలిసే వరకు కథనం కొంచెం సజావుగానే సాగినా ఆ తర్వాత గాడి తప్పుతుంది   సీరియస్ గా సాగాల్సిన రివెంజ్ డ్రామాను కామెడీ అయిపోగా కామెడీ ఇమేజ్ ఉన్న సప్తగిరి మాస్ హీరోలా విన్యాసాలు చేస్తూ విలన్లను రఫ్ఫాడించేయడం చిత్రంగా అనిపిస్తుంది  కామెడీ కొన్ని చోట్ల శ్రుతి మించింది  ముఖ్యంగా గే కామెడీ ఇబ్బంది కలిగిస్తుంది  సినిమా నిడివి తక్కువే 2 గంటల 10 నిమిషాలు అయినా అనవసర సన్నివేశాలు సాగతీత వల్ల లెంగ్త్ ఎక్కువన్న ఫీలింగ్ ఇస్తుంది  అక్కడక్కడా కొన్ని నవ్వుల కోసం సప్తగిరి కోసం అయితే ‘సప్తగిరి ఎక్స్ ప్రెస్’ ఓకే  మాస్ ప్రేక్షకుల్ని ఈ సినిమా మెప్పించొచ్చు   నటీనటులుః   సప్తగిరి విన్యాసాలు సినిమాకు ఎంత వరకు ఉపయోగపడ్డాయన్నది పక్కనబెడితే అతను ఒక మాస్ హీరో చూపించే అన్ని టాలెంట్లనూ ఇందులో ప్రదర్శించాడు  డ్యాన్సులు ఫైట్లలో ఫుల్ టైం హీరోలా రాణించాడు  ఇప్పటిదాకా నవ్వించడమే పనిగా పెట్టుకున్న సప్తగిరి సెంటిమెంటు సీన్లో చక్కగా పెర్ఫామ్ చేయడం విశేషం  తన వరకు సప్తగిరి చేయాల్సిందంతా చేశాడు  హీరోయిన్ రోషిణి గురించి చెప్పడానికేం లేదు  సప్తగిరి పక్కన ఆమె సూటవ్వలేదు  శివప్రసాద్ తండ్రి పాత్రలో మెప్పించాడు  పోసాని ఓకే  షకలక శంకర్ తన కామెడీతో సినిమాకు బలంగా నిలిచాడు  ఆలీ పర్వాలేదు  మిగతా వాళ్లంతా ఓకే   సాంకేతిక వర్గంః   బుల్గానిన్ సంగీతం సినిమాకు తగ్గట్లుగా ఉంది  రెండు మూడు మాస్ పాటలు పర్వాలేదనిపిస్తాయి  నేపథ్య సంగీతం రొటీన్  రామ్ ప్రసాద్ ఛాయాగ్రహణం ఏమంత ప్రత్యేకంగా అనిపించదు  నిర్మాణ విలువలు సినిమా స్థాయికి బాగానే ఉన్నట్లే  సప్తగిరి అని చూడకుండా బాగానే ఖర్చు పెట్టారు మాటలు కొన్ని పర్వాలేదు  తమిళ ఒరిజినల్ ఎలా ఉందో తెలుగు వెర్షన్ కోసం ఎలాంటి మార్పులు చేశారో కానీ ‘సప్తగిరి ఎక్స్ ప్రెస్’ కథాకథనాల్లో అయితే విశేషాలేమీ లేవు  దర్శకుడు అరుణ్ పవార్ నిరాశపరిచాడు  అతను సప్తగిరిని బాగానే వాడుకున్నాడు కానీ అనేకానేక కమర్షియల్ హంగుల్ని జోడించే క్రమంలో సినిమాను కలగాపులగం చేశాడు  కథను చెప్పడంలో గందరగోళం కనిపించింది   చివరగాః సప్తగిరి ఎక్స్ ప్రెస్ అప్ అండ్ డౌన్స్ జర్నీ  
__________________________
 
		
			చిత్రం ‘నాన్న నేను నా బాయ్ ఫ్రెండ్స్’   నటీనటులు హెబ్బా పటేల్ - తేజస్వి - రావు రమేష్ - అశ్విన్ బాబు - పార్వతీశం - నోయెల్ - సన తదితరులు సంగీతం శేఖర్ చంద్ర ఛాయాగ్రహణం ఛోటా కె నాయుడు నిర్మాత బెక్కెం వేణుగోపాల్ కథ- సాయికృష్ణ స్క్రీన్ ప్లే - మాటలు ప్రసన్న కుమార్ దర్శకత్వం భాస్కర్ బండి  ‘కుమారి
 21 ఎఫ్’ తర్వాత హెబ్బా పటేల్ కీలక పాత్రలో తెరకెక్కిన మరో చిత్రం ‘నాన్న 
నేను నా బాయ్ ఫ్రెండ్స్’  కొత్త దర్శకుడు భాస్కర్ బండి రూపొందించిన ఈ 
చిత్రాన్ని దిల్ రాజు బేనర్ మీద రిలీజ్ చేస్తుండటంతో ప్రేక్షకుల్లో మంచి 
అంచనాలు ఏర్పడ్డాయి  ప్రోమోలతో ఆసక్తి రేపిన ఈ చిత్రం సినిమాగా ఏమేరకు 
అలరించేలా ఉందో చూద్దాం పదండి     రాఘవరావు రావు రమేష్కు
 పెళ్లయిన ఐదేళ్లకు పుట్టిన తన కూతురు పద్మావతి హెబ్బా పటేల్ అంటే 
పంచప్రాణాలు  ఐతే వాళ్లిద్దరి జాతకాల ప్రకారం ఇద్దరికీ ఒక్క నిమిషం కూడా 
పడదని పంతులు చెప్పడంతో అప్పట్నుంచి కూతురి ఇష్టానికి తగ్గట్లు తను 
నడుచుకుంటూ ఆమెను పెంచి పెద్ద చేస్తాడు రాఘవరావు  చదువు పూర్తి చేసి సిటీలో
 ఉద్యోగం చేస్తున్న పద్దుకు పెళ్లి చేయాలని తల్లిదండ్రులు నిర్ణయిస్తారు  
ఐతే ఆ పెళ్లి తప్పించుకోవడానికి తాను ఓ అబ్బాయిని ప్రేమిస్తున్నట్లు అబద్ధం
 చెబుతుంది పద్మావతి  ఆ అబద్ధాన్ని నిజం చేయడానికి ముగ్గురు అబ్బాయిల్ని 
చూసి వాళ్లలో తనకు సరిపోయే వాడిని ఎంచుకోవాలని భావిస్తుంది  మరి ఆ 
ముగ్గురితో పద్మావతి ప్రయాణం ఎలా సాగింది చివరికి ఆమె ఎవరిని పెళ్లి 
చేసుకుంది ఇందులో ఆమె తండ్రి పాత్ర ఏంటి అన్నది మిగతా కథ   కథనం - విశ్లేషణ   కొన్ని
 సినిమాలు బాగా ఆరంభమవుతాయి  కొన్ని సినిమాలు బాగా ముగుస్తాయి  ‘నాన్న నేను
 నా బాయ్ ఫ్రెండ్స్’ బాగా ఆరంభమై బాగానే ముగుస్తుంది  మధ్యలో నడిచేదంతా 
బోరింగ్ వ్యవహారమే  ఈ సినిమాలో ఆరంభం ముగింపు బాగుండటానికి కారణం రావు 
రమేష్  క్యారెక్టర్ మామూలుగా ఉన్నా సరే తన నటనతో దానికి ప్రత్యేకత 
తీసుకురావడానికి ప్రయత్నించే రావు రమేష్ ఇందులో కీలకమైన పాత్ర చేయడం 
సినిమాకు కలిసొచ్చింది  స్క్రీన్ మీద కనిపించినంత సేపూ తనకే సాధ్యమైన నటనతో
 రాఘవరావు పాత్రను పండించాడు రావు రమేష్   చాలా మామూలు కథే అయినా 
కథనంలో లోపాలున్నా కామెడీ పేరుతో లాజిక్ లేకుండా ఇష్టానుసారం 
సన్నివేశాల్ని నడిపించేసినా చివరికి పర్వాలేదనిపించే ఫీలింగ్ తో 
ప్రేక్షకులు థియేటర్ నుంచి బయటకు వెళ్లేలా చేస్తుంది రావు రమేష్ 
క్యారెక్టర్  రావు రమేష్ పాత్రతో సినిమాను ఆరంభించిన తీరు చూస్తే ‘నాన్న 
నేను నా బాయ్ ఫ్రెండ్’ ప్రత్యేకమైన సినిమాలాగా అనిపిస్తుంది  కూతురికి 
తనకు జాతకాల రీత్యా పడదని తెలిశాక ఆమె కోసం తన అభిప్రాయాల్ని 
ఇష్టాయిష్టాల్ని మార్చుకునేలా తండ్రి పాత్రను తీర్చదిద్దిన తీరు 
ఆకట్టుకుంటుంది  తండ్రి పాత్ర కనిపించే 15-20 నిమిషాల కథనం కూడా 
ఆసక్తికరంగా సాగుతుంది   ఐతే ఆ పాత్రను కట్ చేసి హీరోయిన్-ఆమె బాయ్
 ఫ్రెండ్స్ మధ్య లవ్ స్టోరీలు మొదలుపెట్టాకే కథనం పూర్తి భిన్నంగా 
సాగుతుంది  యూత్ ఆడియన్స్ ను లక్ష్యంగా చేసుకుని కథనం నడుస్తుంది  ఇక్కడి 
నుంచి ‘చుక్కల్లో చంద్రుడు’ సినిమా చూపిస్తారు  అందులో హీరో తనకు జోడీగా 
ముగ్గురు అమ్మాయిల్ని ఎంచుకుని వాళ్లలో ఒకర్ని సెలక్ట్ చేసుకునే పనిలో 
పడ్డట్టే ఇందులో హీరోయిన్ ముగ్గురు అబ్బాయిల్ని ఎంచుకుని ఒకరిని ఫైనల్ 
చేయాలని చూస్తుంది  ఇక్కడి నుంచి సన్నీవేశాలన్నీ చాలా రొటీన్ గా 
సాగిపోతాయి  మాటి మాటికీ పవన్ కళ్యాణ్ రెఫరెన్సులు పేరడీ పాటలు 
జబర్దస్త్ కమెడియన్లతో లాజిక్ లేని కామెడీలతో ఏదో అలా అలా సాగిపోతుంది 
సినిమా  కామెడీ కొన్ని చోట్ల నవ్విస్తుంది   ముగ్గురు హీరోలు ‘ఐ 
లవ్యూ’ చెప్పేచోట రొటీన్ గా ఇంటర్వెల్ బ్రేక్ ఇచ్చి  ఆ తర్వాత 
ద్వితీయార్ధంలో కన్ఫ్యూజింగ్ కామెడీతో లాక్కొచ్చేయాలని చూశారు  ఫోర్స్డ్ గా
 అనిపించే ఈ కామెడీ మాస్ ఆడియన్స్ ను కొంత వరకు ఆకట్టుకోవచ్చేమో కానీ 
సగటు ప్రేక్షకుడిని నిరాశ పరుస్తుంది  కామెడీ చాలా వరకు కథతో సంబంధం 
లేకుండా ఫోర్స్డ్ గా సాగుతుంది  ఇటు హీరోయిన్ అటు హీరోల పాత్రలు వేటిలోనూ
 సీరియస్ నెస్ వుండదు  వీళ్ల మధ్య ప్రేమాయణాలు కూడా అలాగే ఉంటాయి   ఐతే
 సిల్లీ సిల్లీ సన్నివేశాలతో సాగిపోతున్న సినిమా చివరికి వచ్చేసరికి 
ఉన్నట్లుండి సీరియస్ టర్న్ తీసుకుంటుంది  రావు రమేష్ పాత్ర మళ్లీ లీడ్ 
తీసుకుని సినిమాకు మంచి ముగింపునిస్తుంది  చివర్లో మెలో డ్రామా 
ఎక్కువైనట్లు అనిపించినా క్లైమాక్స్ ఆకట్టుకుంటుంది  హీరోయిన్ హీరోలతో 
ప్రవర్తించే తీరుకు రావు రమేష్ పాత్ర ద్వారా జస్టిఫికేషన్ ఇచ్చిన తీరు 
బాగుంది  తెరమీద కనిపించకపోయినా తెర వెనుక తండ్రి పాత్ర ఏమేం చేసింది 
వివరించే ప్రి క్లైమాక్స్  ఆకట్టుకుంటుంది  రాజ్ తరుణ్ పాత్ర ద్వారా 
సినిమాకు ఇచ్చిన ముగింపు కూడా బాగుంది  ఆరంభంలో పావు గంట చివర్లో పావు 
గంట సినిమా ఒక రకంగా సాగుతుంది  మధ్యలో ఇంకో రకంగా సాగుతుంది  ఇటు 
ఫ్యామిలీ అటు యూత్ ఆడియన్స్ ఇద్దరినీ ఆకట్టుకోవాలన్న ప్రయత్నంలో సినిమా 
కొంచెం కలగాపులగం అయింది  అందుకే సినిమా చూసిన ప్రేక్షకుడికి మిశ్రమానుభూతి
 కలుగుతుంది   నటీనటులు   నటన పరంగా ఈ సినిమాలో రావు రమేష్ 
పరంగా ఎవరికీ పెద్దగా పెర్ఫామ్ చేసే అవకాశం దక్కలేదు  హెబ్బా పటేల్ తనకు 
అలవాటైన రీతిలో ఒకే రకం హావభావాలతో లాగించేసింది  చివర్లో వచ్చే సెంటిమెంటు
 సీన్లలో ఆమె తేలిపోయింది  గ్లామర్ పరంగా ఆమె బాగానే మెప్పిస్తుంది  రావు 
రమేష్ స్క్రీన్ టైం తక్కువే కానీ వున్నంతసేపూ ఆయన తన ప్రత్యేకత 
చాటుకున్నాడు  ప్రారంభ సన్నివేశాల్లో ముగింపులో రావు రమేష్ తనదైన శైలిలో 
నటించి మెప్పించారు  ముగ్గురు హీరోల పాత్రలు కథలో నామమాత్రమే  పార్వతీశం తన
 కామెడీ టైమింగ్ తో ముగ్గురిలోకి కొంచెం భిన్నంగా కనిపిస్తాడు  అశ్విన్ 
నోయెల్ ఓకే  తేజస్వి కూడా తనకు అలవాటైన హీరోయిన్ ఫ్రెండు పాత్రలో ఈజీగా 
నెట్టుకొచ్చేసింది   సాంకేతిక వర్గం   శేఖర్ చంద్ర సంగీతం 
పర్వాలేదు  మౌనమా మౌనమా వెయిటింగ్ పాటలు ఆకట్టుకుంటాయి  నేపథ్య సంగీతం 
కొంచెం రొటీన్ గా అనిపిస్తుంది  ఛోటా కె నాయుడు ఛాయాగ్రహణం ఓకే  చిన్న 
సినిమానే అయినా నిర్మాణ విలువలు పర్వాలేదు  సాయికృష్ణ కథ రొటీన్  ప్రసన్న 
కుమార్ మాటల్లో కొన్ని ఎన్నదగ్గవి వున్నాయి  ‘‘నా కూతురు అడిగితే ప్రాణం 
తప్ప ఏమైనా ఇచ్చేస్తా ప్రాణం ఎందుకివ్వనంటే తర్వాత తన కోరికల తీర్చడానికి
 నేనుండాలి కదా’’ లాంటి కొన్ని డైలాగులు ఆకట్టుకుంటాయి  కొత్త దర్శకుడు 
భాస్కర్ బండి పర్వాలేదనిపించాడు  కామెడీని సెంటిమెంటును మిక్స్ చేసే 
క్రమంలో తడబడ్డాడు  అతను చాలా వరకు కమర్షియల్ సినిమాల స్టయిల్లో సినిమాను 
నడిపించాడు   చివరగా నాన్న మెప్పించాడు కానీ   
__________________________
మోహన్ రాజా స్క్రీన్ ప్లే-దర్శకత్వం సురేందర్ రెడ్డి  ఓవైపు ఫెయిల్యూర్లు మరోవైపు రొటీన్ సినిమాలు చేస్తున్నాడన్న విమర్శలు ఈ రెండు ఇబ్బందుల్నీ అధిగమించడానికి తమిళ బ్లాక్ బస్టర్ ‘తనీ ఒరువన్’ రీమేక్ ‘ధృవ’ను ఎంచుకున్నాడు రామ్ చరణ్  సురేందర్ రెడ్డి దర్శకత్వంలో అగ్ర నిర్మాత అల్లు అరవింద్ నిర్మించిన ఈ చిత్రం భారీ అంచనాల మధ్య ఈ రోజే ప్రేక్షకుల ముందుకొచ్చింది  మరి ఈ ప్రయత్నం ఎలా ఉందో చూద్దాం పదండి   ధృవ రామ్ చరణ్ ఐపీఎస్ ట్రైనీగా ఉండగానే తన సహచరులతో కలిసి సొసైటీలో జరిగే నేరాలపై పోరాటం మొదలుపెడతాడు  ఐతే ధృవ అండ్ కో ఎంతో కష్టపడి చాలామంది నేరస్థుల్ని పట్టుకున్నా వాళ్లందరూ కేసుల నుంచి బయటపడి సమాజంలో దర్జాగా తిరిగేస్తున్నారని తర్వాత తెలుస్తుంది  దీంతో ధృవ మొత్తం నేర ప్రపంచం మీద దృష్టిపెడతాడు  గొప్ప సైంటిస్టుగా చలామణి అవుతూ పద్మశ్రీ అవార్డు కూడా అందుకున్న సిద్ధార్థ్ అభిమన్యు అరవింద్ స్వామి ఈ నేరాలన్నింటికీ సూత్రధారి అని తెలుసుకున్న ధృవ అతణ్ని టార్గెట్ చేస్తాడు  వీళ్లిద్దరి మధ్య పోరు ఎలాంటి పరిస్థితులకు దారి తీసింది ఈ పోరాటంలో ఎవరు గెలిచారు అన్నది మిగతా కథ   కథనం-విశ్లేషణ హీరో అతి సామాన్యుడిగా ఉంటాడు  అసామాన్యమైన పనులు చేస్తూ ఉంటాడు  విలన్ ఎంత పెద్దవాడైనా సరే హీరో ముందు నిలవలేడు  అతడి చేతిలో ఉక్కిరి బిక్కిరి అయిపోతుంటాడు  మన కమర్షియల్ సినిమాల్లో ఇది సర్వ సాధారణం  అందుకే అలాంటి సినిమాలు సాధారణంగా అనిపిస్తాయి  అలాంటి సినిమాల మధ్య ‘ధృవ’ ప్రత్యేకంగా నిలుస్తుంది  సినిమాలో ఒక చోట హీరో నీ శత్రువు ఎంత గట్టివాడు అన్నదాన్ని బట్టి నీ కెపాసిటీ  తెలుస్తుంది అంటాడు  విలన్ పాత్ర బలంగా ఉంటే సినిమా కూడా బాగా తయారవుతుంది అనడానికి ‘ధృవ’ నిదర్శనంగా నిలుస్తుంది   మైండ్ బ్లోయింగ్ గా అనిపించే విలన్ పాత్ర దానికి దీటైన హీరో క్యారెక్టర్ బలమైన కథ బిగువైన స్క్రీన్ ప్లే ‘ధృవ’కు ప్రధాన ఆకర్షణలు  నిడివి కాస్త ఎక్కువైనా వృథా సన్నివేశాలకు తావు లేకుండా కథతో పాటు ప్రేక్షకుల్ని ట్రావెల్ చేయించే సీరియస్ యాక్షన్ థ్రిల్లర్ ధృవ  తమిళ బ్లాక్ బస్టర్ ‘తనీ ఒరువన్’కు రీమేక్ గా వచ్చిన ఈ సినిమా చాలా వరకు మాతృకకు కట్టుబడింది  సురేందర్ రెడ్డి తెలుగు నేటివిటీ అనో దర్శకుడిగా తన ముద్ర ఉండాలననో ‘తనీ ఒరువన్’ స్క్రిప్టును చెడగొట్టలేదు  చాలా వరకు మాతృకనే ఫాలో అయిపోయాడు  పొరబాట్లకు తావివ్వకుండా ఒరిజినల్ కు మరింత క్వాలిటీ జోడించి ‘ధృవ’ను ఆకర్షణీయంగానే మలిచాడు   ‘ధృవ’ నిజానికి ధృవ చుట్టూ తిరిగే కథ కాదు  సిద్ధార్థ్ అభిమన్యు చుట్టూ తిరిగే కథ  ఈ సినిమాను ప్రత్యేకంగా నిలబెట్టేది కూడా ఈ అంశమే  టిపికల్ గా సాగే విలన్ పాత్రే ఈ సినిమాకు ప్రధాన ఆకర్షణ  ఇలాంటి బలమైన విలన్ క్యారెక్టర్లు గతంలోనూ చూసి ఉంటాం కానీ సిద్ధార్థ్ అభిమన్యు పాత్ర మాత్రం నభూతో అని చెప్పాలి  అంత యునీక్ గా ఉంటుంది ఆ క్యారెక్టర్  పాత్రను తీర్చిదిద్దిన తీరు ఒక ఎత్తయితే ఆ పాత్రలో అరవింద్ స్వామి అభినయం మరో ఎత్తు  సిద్ధార్థ్ పాత్రకు తొలి సన్నివేశం నుంచి చివరి సీన్ వరకు అలా కళ్లప్పగించి చూస్తుండిపోయేలా ఉంటుంది ఆ క్యారెక్టర్  సొసైటీలో గొప్పవాడిగా చెలామణి అవుతూ తెరవెనుక అఘాయిత్యాలు చేసే వైట్ కాలర్ క్రిమినల్ గా కనిపించే విలన్ పాత్రతో ప్రేక్షకులు కనెక్టవుతారు  ఆసక్తికరంగా సాగే ఈ పాత్రే సినిమాను ముందుకు తీసుకెళ్తుంది  రామ్ చరణ్  ఫ్యాన్స్ కోసమనో ఇంకో కారణమో చెప్పి సినిమాకు అత్యంత కీలకమైన అరవింద్ పాత్రను తగ్గించేయకపోవడం అభినందించాల్సిన విషయం   సినిమాలో హీరో పాత్రకు అనవసర బిల్డప్ ఇచ్చే ప్రయత్నమేమీ జరగలేదు  హీరో పాత్ర పరిచయంలోనూ అతి ఏమీ కనిపించదు  ఆ సన్నివేశం కూడా కథకు రిలేట్ అయ్యే ఉంటుంది  విలన్ పాత్ర ఎంటరయ్యే వరకు సన్నివేశాలు కొంచెం నెమ్మదిగా సాగుతాయి కానీ ఆ పాత్ర కథలోకి ప్రవేశించాక ఆసక్తి పెరుగుతుంది  హీరో-విలన్ మధ్య ఎత్తులు పైఎత్తులతో సాగే పోరాటం ఉత్కంఠ రేపుతుంది  ముఖ్యంగా విలన్ కు చెక్ పెట్టడానికి హీరో ప్రయత్నం చేసి తనే దెబ్బ తినే ఎపిసోడ్ హైలైట్ గా నిలుస్తుంది  ఇంటర్వెల్ ముంగిట అది చక్కటి మలుపు  ముందు హీరోనే దెబ్బ తినడం విలన్ అతడికి సవాలు విసురుతూ సాగడంతో దీన్ని హీరో ఎలా ఛేదిస్తాడన్న ఉత్కంఠ పెరుగుతుంది  ఐతే ద్వితీయార్ధంలో హీరో ఛార్జ్ తీసుకునేసరికి ఆలస్యమైపోతుంది  మధ్యలో కథనం కొంచెం సాగతీతగా అనిపించి ప్రేక్షకుడిని ఇబ్బంది పెడతుుంది  విలన్ తన ఒంట్లో పెట్టిన డివైజ్ తాలూకు రహస్యాన్ని హీరో ఛేదించి అదే సమయంలో హీరోయిన్ కు తన ప్రేమను వ్యక్త పరిచే సన్నివేశం బాగా పండింది  ప్రథమార్ధం మాదిరి ద్వితీయార్ధం క్రిస్ప్ గా లేకపోవడంతో చివరికి వచ్చేసరికి ‘ధృవ’ మీద ఇంప్రెషన్ తగ్గుతుంది   క్లైమాక్సులో ఫైట్లు గట్రా ఏమీ పెట్టకుండా ఇదొక ఇంటలిజెంట్ మూవీ అన్న ఫీలింగ్ తోనే బయటికి పంపించడం ప్రేక్షకుల్ని మిశ్రమానుభూతికి గురి చేయొచ్చు  ముఖ్యంగా మాస్ ప్రేక్షకుల్ని ఈ క్లైమాక్స్ నిరాశ పరచొచ్చు  ఇక ‘ధృవ’ నరేషన్ కూడా రెగ్యులర్ మాస్ మసాలా సినిమాలకు భిన్నంగా ఉంటుంది  ఆ వర్గం ప్రేక్షకులు ఈ సినిమాను ఎలా రిసీవ్ చేసుకుంటారో చెప్పలేం  ఈ కథ సాగే తీరు చూశాక ఇందులో ఎంటర్టైన్మెంట్ లేదని కంప్లైంట్స్ చేయలేం  కమర్షియల్ విలువలు కూడా తక్కువే  పాటలు ఉన్నాయి కానీ టైటిల్ సాంగ్ మినహాయిస్తే మిగతావి సినిమాకు అడ్డం పడ్డాయి తప్ప వాటి వల్ల పెద్దగా ప్రయోజనం లేదు  ఇంటలిజెంట్ స్క్రీన్ ప్లేతో సాగే సినిమాలో కొన్ని చోట్ల చిన్న చిన్న లాజిక్స్ మిస్సయ్యాయి  వాటిని మన్నించొచ్చు  సినిమా నిడివి కొంచెం ఎక్కువ కావడం సినిమా చాలా వరకు సీరియస్ గా సాగడం అందరికీ రుచించకపోవచ్చేమో   థ్రిల్లర్లను సీరియస్ సినిమాల్ని ఇష్టపడేవారికి మాత్రం ‘ధృవ’ మంచి ఛాయిస్   నటీనటులు రామ్ చరణ్ కెరీర్లో ‘ధృవ’ ప్రత్యేకంగా నిలుస్తుంది  ఇలాంటి కథలో అతణ్ని చూడటమే కొత్తగా అనిపిస్తుంది  పాత్రకు తగ్గట్లుగా చరణ్ తనను తాను మలుచుకున్న తీరు ఆకట్టుకుంటుంది  తెరమీద అతడి కష్టం కనిపిస్తుంది  అతడి లుక్ ఫిజిక్ బాగున్నాయి  ధృవ పాత్రకు అతను బాగా సూటయ్యాడు  మామూలుగా చరణ్ సీరియస్ సన్నివేశాల్లో బాగా చేస్తాడు  ‘ధృవ’ కథ పాత్ర కూడా ఆ తరహావే కావడంతో ఎక్కడా పెద్దగా ఇబ్బంది పడలేదు  పాత్రకు తగ్గట్టుగా నటించాడు  ఎప్పట్లాగే యాక్షన్ సన్నివేశాల్లో అదరగొట్టాడు  ఇక అరవింద్ స్వామి గురించి చెప్పేదేముంది  సినిమా చూశాక అతను వెంటాడతాడు  చాలా కాలం గుర్తుంటాడు  అతడి లుక్ బాడీ లాంగ్వేజ్ కాస్ట్యూమ్స్ నటన అన్నీ చాలా రిఫ్రెషింగ్ గా ప్రత్యేకంగా అనిపిస్తాయి  ఇషికా పాత్రలో రకుల్ ప్రీత్ కూడా బాగా చేసింది  చలాకీ నటనతో ఆకట్టుకుంది  ఓ పాటలో ఆమె గ్లామర్ విందు చేసింది  ఐతే ఐపీఎస్ ట్రైనీగా ఆమె ప్రవర్తించే తీరు కొంచెం చిత్రంగా ఉంటుంది  ఇక్కడ పాత్ర ఔచిత్యం దెబ్బ తింది  గౌతమ్ పాత్రలో నవదీప్ ఆకట్టుకున్నాడు  పోసాని పాత్ర బాగుంది  అక్కడక్కడా ఆ పాత్ర నవ్విస్తుంది  ఐతే చివర్లో ఆ పాత్రను మరీ వెర్రి వెంగళప్పను చేసేశారు  నాజర్ షాయాజి షిండే వీళ్లంతా ఓకే   సాంకేతిక వర్గం హిప్ హాప్ తమిళ పాటలు ఓ మోస్తరుగా అనిపిస్తాయి  టైటిల్ సాంగ్ ప్రత్యేకంగా నిలుస్తుంది  బ్యాగ్రౌండ్ స్కోర్ అదరగొట్టేశారు  ప్రతి సన్నివేశానికీ నేపథ్య సంగీతం బలంగా నిలిచింది  సినిమాలోని ఉత్కంఠను మరింత పెంచేలా పర్ఫెక్ట్ ఆర్ ఆర్ ఇచ్చారు హిప్ హాప్ తమిళ  పి ఎస్ వినోద్ ఛాయాగ్రహణం కూడా సినిమాకు అస్సెట్ అయింది  తమిళ వెర్షన్ కు తెలుగు వెర్షన్ కు తేడా ఇక్కడే కనిపిస్తుంది  విజువల్స్ మరింత రిచ్ గా ఉంటాయి  నిర్మాణ విలువలు కూడా గీతా ఆర్ట్స్ ప్రమాణాలకు తగ్గట్లుగా ఉన్నాయి  మిగతా సాంకేతిక విభాగాలు కూడా బాగా పని చేశాయి  వేమారెడ్డి డైలాంగ్స్ సింపుల్ గా క్రిస్ప్ గా సన్నివేశాలకు తగ్గట్లుగా ఉన్నాయి  దర్శకుడు సురేందర్ రెడ్డికి మాతృకను చెడగొట్టకపోవడంలోనే ఎక్కువ క్రెడిట్ ఇవ్వాలి  ఈ విషయంలో అతడి జడ్జిమెంట్ కు కితాబివ్వాలి  తమిళంలో పోలిస్తే తెలుగు వెర్షన్ మరింత స్టైలిష్ గా క్వాలిటీతో తెరకెక్కడంలో సురేందర్ రెడ్డి ప్రతిభ కనిపిస్తుంది    చివరగా ధృవ ‘శత్రువే’ అతడి బలం  
__________________________
  అడవిలో పుట్టి పెరిగిన కుమార్ మోహన్ లాల్ చిన్నతనంలోనే తల్లిదండ్రుల్ని కోల్పోతాడు  తన తండ్రిని పులి చంపేయడంతో దానిమీద ప్రతీకారం తీర్చుకోవాలనుకుంటాడు  అలా చిన్నతనంలోనే పులిని చంపిన కుమార్ పెరిగి పెద్దయ్యాక అటవీ ప్రాంతంలో బతికే జనాలందరికీ దేవుడిలా మారతాడు  ఎక్కడ పులి మనుషులపై దాడి చేస్తోందని తెలిసినా అక్కడ ప్రత్యక్షమై దాని అంతు చూడటం కుమార్ కు అలవాటు  అలాంటి కుమార్ తన తమ్ముడి కోసమని అడవిని వదిలేసి పట్నంలో డాడీ గిరిజా జగపతిబాబు అనే పెద్దమనిషి దగ్గర చేరాల్సి వస్తుంది  ఐతే డాడీ దగ్గర నమ్మకంగా పని చేస్తున్న కుమార్ కొన్ని కారణాల వల్ల అతడికి ఎదురు తిరగాల్సి వస్తుంది  ఆ కారణాలేంటి డాడీ-కుమార్ శత్రుత్వం ఏ పరిస్థితులకు దారి తీసింది అన్నది మిగతా కథ   కథనం-విశ్లేషణ   తన ఇమేజ్ తో సంబంధం లేకుండా కథా బలమున్న వైవిధ్యమైన సినిమాలు చేస్తుంటాడు మోహన్ లాల్  ఐతే ఆయన కూడా అప్పుడప్పుడూ కమర్షియల్ బాటలో నడుస్తుంటాడు  అభిమానుల్ని అలరించే సినిమాలు చేస్తుంటాడు  ఆ కోవలో వచ్చిన సినిమానే ‘పులి మురుగన్’  మలయాళం సినిమా అందులోనూ మోహన్ లాల్ హీరో వంద కోట్ల కలెక్షన్లు అంటున్నారు కాబట్టి ఇదేదో చాలా కొత్తగా ఉండే సినిమా ఇందులో బలమైన కథ ఉంటుంది అని ఆశిస్తే నిరాశ తప్పదు  ‘మన్యం పులి’ ఫక్తు రొటీన్ కమర్షియల్ ఎంటర్టైనర్  ముఖ్యంగా మోహన్ లాల్ అభిమానుల్ని అలరించాలన్న ప్రధాన లక్ష్యంతో తెరకెక్కిన చిత్రమిది   కథాకథనాల పరంగా ‘మన్యం పులి’లో చెప్పుకోదగ్గ విశేషాలేమీ లేవు  మన దగ్గరే ఇలాంటి సినిమాలు చాలా చూశాం  ఐతే అద్భుతమైన ప్రకృతి రమణీయతకు కేంద్రమైన కేరళ అడవుల నేపథ్యంలో ఈ కథ సాగడం వల్ల ప్రతి సన్నివేశం కంటికి ఇంపుగా అనిపిస్తుంది  దీనికి తోడు కళ్లు చెదిరేలా చాలా థ్రిల్లింగ్ గా సాగే యాక్షన్ సన్నివేశాలు కూడా సినిమాకు ప్రత్యేక ఆకర్షణగా నిలుస్తాయి  వీటికి ఉత్తేజం కలిగించే నేపథ్య సంగీతం కూడా తోడవడంతో కథాకథనాలు రొటీన్ సాగుతున్నా కొంత వరకు ప్రేక్షకుడు కొంత వరకు ఎంగేజ్ అయ్యే అవకాశముంది   మన దగ్గర మాస్ మసాలా సినిమాల్లో హీరోను పసి పిల్లవాడిగా ఉండగానే పెద్ద వీరుడి లాగా చూపిస్తారు  ‘మన్యం పులి’ కూడా అదే తరహాలో మొదలవుతుంది  చిన్న పిల్లవాడిగా ఉండగానే హీరో పెద్ద పులిని మట్టుబెడతాడు  అప్పుడే ఈ సినిమా ఎలా సాగొచ్చన్న అంచనా వచ్చేస్తుంది  ఇక మోహన్ లాల్ పరిచయ దృశ్యం కూడా మన కమర్షియల్ సినిమాల్నే తలపిస్తుంది  ఆ సన్నివేశంలో బ్యాగ్రౌండ్ స్కోర్ హీరోను చూపించే ముందు ఇచ్చే బిల్డప్ అన్నీ కూడా మోహన్ లాల్ అభిమానుల్ని దృష్టిలో ఉంచుకుని చేసిన సినిమా ఇదనే విషయాన్ని స్పష్టం చేస్తాయి  ఐతే మోహన్ లాల్ మనవాడు కాదు కాబట్టి ఈ హీరోయిజంతో ఏమాత్రం మన ప్రేక్షకులు ఏమాత్రం కనెక్టవుతారన్నది సందేహమే   హీరోయిజం ఎలివేట్ అయ్యే ఒక యాక్షన్ సీన్ ఆ తర్వాత ఫిల్లింగ్ కోసం కొన్ని కామెడీ సీన్లు ఆ తర్వాత మళ్లీ ఒక యాక్షన్ సీన్ ఇలా సాగుతుంది ‘మన్యం పులి’ సినిమా  పీటర్ హెయిన్ అద్భుతంగా కొరియోగ్రాఫ్ చేసిన యాక్షన్ సన్నివేశాలువచ్చినపుడల్లా ప్రేక్షకుడిలో ఉత్తేజం కలుగుతుంది కానీ మధ్యలో వచ్చే సన్నివేశాలు మాత్రం ప్రేక్షకుడి సహనాన్ని పరీక్షిస్తాయి  ఏ ప్రత్యేకత లేకుండా సాగిపోయే కథా కథనాలు చూస్తుంటే ఇది వంద కోట్ల సినిమా ఎలా అయ్యిందో అన్న సందేహం కలుగుతుంది   కథ నేపథ్యం అడవి నుంచి పట్టణానికి షిఫ్ట్ అయ్యాక సన్నివేశాలు మరింత బోరింగ్ గా సాగుతాయి  జగపతిబాబు పాత్ర కానీ ఆయన విలనీ కానీ ఏమాత్రం ప్రత్యేకంగా లేవు  ద్వితీయార్ధం సాగతీతగా అనిపిస్తుంది  మలయాళ వెర్షన్ నుంచి 20 నిమిషాల కోత పెడితేనే సాగతీతగా అనిపించిన ఈ సినిమా పూర్తి నిడివితో ఉంటే ఎలా ఉండేదో మరి  ప్రేక్షకుడు పూర్తిగా డస్కనెక్ట్ అయిపోయిన దశలో క్లైమాక్స్ సినిమాను కొంతవరకు నిలబెడుతుంది  దాదాపు పావు గంటల పాటు సాగే యాక్షన్ ఎపిసోడ్ అద్భుతంగా అనిపిస్తుంది  ఈ ఫైట్ ఉత్కంఠ భరితంగా కళ్లు చెదిరిపోయేలా తెరకెక్కించారు   మొత్తంగా అడవి అందాల్ని అద్భుతంగా ఒడిసిపట్టిన కెమెరా పనితనం కళ్లు చెదిరే యాక్షన్ సన్నివేశాలు ఉత్తేజం కలిగించే నేపథ్య సంగీతం ఇవే ‘మన్యం పులి’లో ప్రత్యేక ఆకర్షణగా నిలిచే అంశాలు  కథాకథనాల పరంగా మాత్రం ఇది సగటు సినిమా  ఏమంత ఎగ్జైటింగ్ గా అనిపించదు   నటీనటులు   మోహన్ లాల్ స్క్రీన్ ప్రెజెన్స్ బాగుంది  అడవి వీరుడి పాత్రలో ఆయన ఒదిగిపోయారు  ఈ వయసులోనూ ఆయన ఎంతో శ్రమించి చాలా క్లిష్టమైన ఫైట్లు చేశారు  నటన పరంగా ఆయన తన ప్రత్యేకతను చూపించాల్సిన అవసరమేమీ ఇందులో లేదు  కమలిని ముఖర్జీ బాగా చేసింది  ఐతే ఆమెలో గ్లామర్ కోణం పూర్తిగా మిస్సయింది  జగపతిబాబు పాత్ర నటన మామూలుగా అనిపిస్తాయి  ఆయన చేయాల్సినంత ప్రత్యేకమైన పాత్రేమీ కాదిది  లాల్ కిషోర్ ఓకే  నమిత తనకు అలవాటైన వ్యాంప్ పాత్రలో కనిపించింది   సాంకేతిక వర్గం   ఒరిజినల్లో ఎన్ని పాటలున్నాయో ఏమో కానీ తెలుగులో మాత్రం ఒకట్రెండు పాటలే ఉన్నాయి  అవేమంత ఆకట్టుకోవు  గోపీసుందర్ నేపథ్య సంగీతం మాత్రం సినిమాకు ప్రత్యేక ఆకర్షణగా నిలిచింది  హీరోయిజం ఎలివేట్ కావడంలో నేపథ్య సంగీతం కీలక పాత్ర పోషించింది  పులిరా పులిరా మన్యంపులిరా అంటూ సాగే హమ్మింగ్ ఆకట్టుకుంటుంది  షాజి కుమార్ ఛాయాగ్రహణం కూడా సూపర్బ్  ఆద్యంతం కెమెరా పనితనం కనిపిస్తుంది  అడవి నేపథ్యంలో సాగే సన్నివేశాలన్నీ బాగా తెరకెక్కించాడు  యాక్షన్ సన్నివేశాల చిత్రీకరణ కూడా బాగుంది  ఇక సినిమాకు అన్నిటికంటే పెద్ద ఆకర్షణ పీటర్ హెయిన్ యాక్షన్ కొరియోగ్రఫీనే  తన ప్రత్యేకతను ప్రతి యాక్షన్ సీన్లోనూ చూపించాడు పీటర్ హెయిన్  నిర్మాణ విలువలు బాగున్నాయి  కథాకథనాలు ఏమంత ఆసక్తికరంగా కలిగించవు  దర్శకుడు వైశాక్ మోహన్ లాల్ అభిమానుల్ని దృష్టిలో ఉంచుకునే ప్రతి సన్నివేశాన్ని తీర్చిదిద్దినట్లున్నాడు  సినిమాలో దర్శకుడి ముద్ర ప్రత్యేకంగా ఏమీ కనిపించదు   చివరగా మన్యం పులి ఓన్లీ ఫర్ డిష్యుం డిష్యుం!  
__________________________
  దినేష్ విజయ్ ఆంటోనీ ఒక సాఫ్ట్ వేర్ కంపెనీలో ఉద్యోగి  చాలా తెలివైన వాడు  చురుకైన వాడు  యజమానికి కూడా అతనంటే చాలా ఇష్టం  ఓ మ్యాట్రిమొనీ వెబ్ సైట్లో ఐశ్వర్య అరుంధతి నాయర్ అనే అమ్మాయి నుంచి వచ్చిన ప్రపోజల్ నచ్చి ఆమెను పెళ్లి చేసుకుంటాడు దినేష్  ఐతే పెళ్లయిన కొంత కాలానికి దినేష్ కు అనూహ్యమైన పరిస్థితులు ఎదురవుతాయి  తనతో ఎవరో మాట్లాడుతున్నట్లు వెంటాడుతున్నట్లు అనిపిస్తుంది  దీని వల్ల దినేష్ చిత్ర విచిత్రంగా ప్రవర్తిస్తుంటాడు  సైక్రియాట్రిస్టును కలిస్తే హిప్నాటిజం ద్వారా దినేష్ గత జన్మ జ్నాపకాలు కళ్ల ముందు కదలాడుతాయి  ఆ జన్మ తాలూకు అనుభవాలే అతణ్ని వెంటాడుతున్నట్లు తెలుస్తుంది  ఇంతకీ అతడి గత జన్మలో ఏం జరిగింది దినేష్ ఇప్పుడెందుకు అలా ప్రవర్తిస్తున్నాడు అన్నది మిగతా కథ   కథనం - విశ్లేషణ   విజయ్ ఆంటోనీ సినిమా అంటే వైవిధ్యంగా ఉంటుంది అతను ప్రత్యేకమైన కథల్ని ఎంచుకుంటాడు అన్న గుర్తింపుకు తగ్గట్లే ఉంటుంది ‘బేతాళుడు’ కథ కూడా  ఇలాంటి కథలు చాలా చాలా అరుదు  ప్రేక్షకుడిని ఆరంభం నుంచి చివరి వరకు ఉత్కంఠకు గురి చేసే వైవిధ్యమైన కథ ఉంది ‘బేతాళుడు’లో  కానీ ఆ కథను ఆసక్తికరంగా ఎంగేజింగ్ గా చెప్పడంలో మాత్రం దర్శకుడు ప్రదీప్ కృష్ణమూర్తి సక్సెస్ కాలేకపోయాడు  నిడివి రెండు గంటలే అయినా ఓ పెద్ద సినిమా చూసిన భావన కలిగిస్తుంది ‘బేతాళుడు’  అందుకు అంతగా ఆసక్తి రేకెత్తించని ఆద్యంతం ప్రేక్షకుడిలో ఒక రకమైన అలజడికి గురి చేసే కథనమే కారణం  సస్పెన్స్ ఎలిమెంట్ బాగుంది ప్రేక్షకుడిని థ్రిల్ చేసే ట్విస్టులైతే ఉన్నాయి కానీ ఆ ట్విస్టులకు ఇటు అటు నెమ్మదిగా సా గే కథనం సహనానికి పరీక్ష పెడుతుంది   ‘బేతాళుడు’లో హీరో ఒక మానసిక సమస్యతో బాధపడుతుంటాడు  అనుక్షణం అలజడి ఎదుర్కొంటుంటాడు  ఇంట్రడక్షన్లు ఏమీ లేకుండా నేరుగా హీరోకు ఎదురయ్యే ఈ సమస్య దగ్గర్నుంచే కథ మొదలవుతుంది  ప్రథమార్ధం చాలా వరకు ఆసక్తికరంగానే సాగుతుంది  ఐతే హీరో కలవరపాటుకు గురయ్యే సన్నివేశాలు ఇందులో వచ్చే బ్యాగ్రౌండ్ స్కోర్ ప్రేక్షకుడిని కూడా ఒకరకమైన అలజడికి గురి చేసేలా ఉంటాయి  తర్వాత ఏమవుతుందా అన్న ఆసక్తి ప్రేక్షకుడిని కళ్లప్పగించి చూసేలా చేస్తుంది కానీ తెరమీద జరిగేది చూస్తుంటే ఒక రకమైన ప్యానిక్ ఫీలింగ్ కలుగుతుంది  హీరో గత జన్మకు సంబంధించిన ఫ్లాష్ బ్యాక్ ఎపిసోడ్ అనుకున్నంత ఎఫెక్టివ్ గా లేదు  అది కొంచెం గందరగోళంగానూ ఉంది   ద్వితీయార్ధంలో హీరో తన సమస్య ఏంటో తెలుసుకుని మామూలు మనిషి అయ్యేసరికే సినిమా ముగింపు దశకు వచ్చేసిన భావన కలుగుతుంది  కానీ అప్పుడు కథ ఇంకో మలుపు తిరుగుతుంది  అప్పటిదాకా ఫాంటసీ అనుకున్న సినిమా కాస్తా ‘సైంటిఫిక్’ టర్న్ తీసుకుంటుంది  హీరో ఇంకో మిస్టరీని ఛేదించడం మొదలుపెడతాడు  దీనికి సంబంధించిన సన్నివేశాలు పర్వాలేదనిపిస్తాయి  ఐతే ఓ భిన్నమైన కథకు సినిమాటిక్ ముగింపు ఇవ్వడం ద్వారా దర్శకుడు సినిమాను తేల్చేశాడు  ప్రథమార్ధం ప్రేక్షకుడిని సినిమాలో బాగానే లీనం చేసినా ద్వితీయార్ధం నిరాశ పరుస్తుంది   దర్శకుడు ఎక్కడికక్కడ ప్రేక్షకుడికి ప్రశ్నలు సంధిస్తూ కథలో లీనమయ్యేలా చేశాడు కానీ ఆ ప్రశ్నలకు సంతృప్తికర సమాధానాలు మాత్రం ఇవ్వలేకపోయాడు  ‘బేతాళుడు’ కథగా చెప్పుకోవడానికి వినడానికి ఆసక్తికరంగానే అనిపిస్తుంది కానీ తెరమీద చూస్తున్నపుడు అంత ఆసక్తికరంగా అయితే లేదు  దర్శకుడు గత జన్మ అంటూ ఓవైపు ఫ్లాష్ బ్యాక్ చూపించి ఫాంటసీ అన్నాడు  అలాగే గత జన్మను గుర్తుకు తెచ్చే డ్రగ్స్ అంటూ హీరోకు ఎదురైన పరిస్థితుల వెనుక సైంటిఫిక్ రీజన్ ఇచ్చే ప్రయత్నమూ చేశాడు  ఐతే ఇవి రెండూ సింక్ అవలేదు  మొత్తంగా ‘బేతాళుడు’ ఒక వైవిధ్యమైన ఆసక్తికరమైన కథతో చేసిన మంచి ప్రయత్నమే కానీ ఆ కథను చెప్పిన తీరే అంతగా రుచించదు  పైగా ఈ జానర్ సినిమాలకున్న పరిమితుల దృష్ట్యా మెజారిటీ ప్రేక్షకులకు నచ్చకపోవచ్చు  ఇలాంటి కథలు ఇండియన్ స్క్రీన్ మీద అరుదు అనడంలో మాత్రం సందేహం లేదు  కథనం కాస్త ఎగుడుదిగుడుగా ఉన్నా థ్రిల్ ఉన్న కథను కోరుకుంటే ‘బేతాళుడు’పై ఓ లుక్కేయొచ్చు   నటీనటులు   ‘బిచ్చగాడు’ సినిమా చూసి ఈ పాత్రను విజయ్ ఆంటోనీ కాకుండా ఇంకెవరూ చేయలేరేమో అని ఎలా అనుకుంటామో ‘బేతాళుడు’ కూడా అలాంటి ఫీలింగే కలిగిస్తుంది  ఈ పాత్రకు అతను పర్ఫెక్ట్ ఛాయిస్  ఇలాంటి కథను ఎంచుకున్నందుకే తనే స్వయంగా నిర్మించి నటించినందుకు అతడికి అభినందనలు చెప్పాలి  డిఫరెంట్ షేడ్స్ ఉన్న పాత్రలో విజయ్ ఆంటోనీ చాలా బాగా నటించాడు  సినిమాలో విజయ్ ఆంటోనీ కాకుండా అతడి పాత్ర మాత్రమే కనిపిస్తుంది  హీరోయిన్ అరుంధతి నాయర్ కూడా బాగా నటించింది  ఫ్లాష్ బ్యాక్ ఎపిసోడ్లో ఆమె ఇచ్చిన హావభావాలు బాగున్నాయి  ఐతే గ్లామర్ పరంగా అరుంధతి ఆర్డినరీగా అనిపిస్తుంది  వైజీ మహేంద్ర ఆడుగళం మురుగదాస్ చారు హాసన్ వీళ్లంతా పాత్రలకు తగ్గట్లు నటించారు   సాంకేతికవర్గం   విజయ్ ఆంటోనీ పాటలు ఒక్కటీ బాగా లేవు  సినిమాకు పాటలు పెద్ద మైనస్  లిరిక్స్ పాటల పాడిన తీరులో తమిళ టచ్ ఎక్కువైంది  బ్యాగ్రౌండ్ స్కోర్ మాత్రం బాగుంది  థ్రిల్లర్ సినిమాలకు సూటయ్యే మ్యూజిక్ ఇచ్చాడు విజయ్  ప్రదీప్ కలిపురయత్ ఛాయాగ్రహణం సినిమాకు పెద్ద ప్లస్ పాయింట్  సినిమా అంతటా మంచి క్వాలిటీ కనిపిస్తుంది  నిర్మాణ విలువలు బాగున్నాయి  ఇక దర్శకుడు ప్రదీప్ కృష్ణమూర్తి ఎంచుకున్న కథ బాగుంది  అందులో ఎన్నో మలుపులున్నాయి  ఈ విషయంలో అతను ఎంతో కసరత్తు చేసిన సంగతి అర్థమవుతుంది  ఐతే ఆసక్తి ప్రమాణాలున్న కథను అదే స్థాయిలో ఆసక్తికరంగా తెరకెక్కించడంలో దర్శకుడు విజయంంతం కాలేదు  ఓ దశ వరకు ఆసక్తికరంగానే కథనాన్ని నడిపించాడు కానీ తర్వాత పట్టు వదిలేశాడు   చివరగా బేతాళుడు కంగారు పెడతాడే కానీ  
__________________________
  ఎస్కే శివ కార్తికేయన్కు నటుడు కావాలన్నది ఆశయం  తల్లి అతణ్ని ప్రోత్సహించకపోయినా నటుడిగా అవకాశాల కోసం చేసిన ప్రయత్నాలు ఫలించకున్నా అతను వెనక్కి తగ్గడు  ఇలాంటి సమయంలోనే కావ్య కీర్తి సురేష్ అనే అమ్మాయితో తొలి చూపులోనే ప్రేమలో పడిపోతాడు ఎస్కే  కానీ ఆ అమ్మాయికి అప్పటికే నిశ్చితార్థం అయిపోయిందని తెలిసి నిరాశలో కూరుకుపోతాడు  తర్వాత ఓ సినిమా అవకాశం కోసం నర్సు వేషంలో వెళ్లి తిరిగి వస్తుండగా కావ్యకు అదే వేషంలో పరిచయమవుతాడు ఎస్కే  దీంతో అతడిలో మళ్లీ ఆశ మొదలవుతుంది  మరి అప్పటికే నిశ్చితార్థం అయిన కావ్యను తన వైపు తిప్పుకోవడానికి ఎస్కే ఏ మార్గం ఎంచుకున్నాడు ఆమె మనసును ఎలా మార్చాడు అన్నది మిగతా కథ   కథనం - విశ్లేషణ   ఆ మధ్య మన స్టార్ డైరెక్టర్ కొరటాల శివ మాట్లాడుతూ  తన సినిమాకు పని చేసే సాంకేతిక నిపుణుల విషయంలో అసలేమాత్రం రాజీ పడనని స్క్రిప్టు పరంగా తన వైపు నుంచి ఏవైనా లోపాలున్నా టెక్నీషియన్స్ వాటిని కప్పిపుచ్చి సినిమాను నిలబెడతారని చెప్పాడు  ‘రెమో’ దర్శకుడు భాగ్యరాజ్ కన్నన్ కూడా దాదాపుగా ఇలాగే ఆలోచించినట్లున్నాడు  ‘రెమో’ కథాకథనాల్లో బలం తక్కువైనా సరే నటీనటులు  సాంకేతిక నిపుణులు బలంగా నిలిచి మంచి నిర్మాణ విలువలు కూడా తోడై ఈ చిత్రం కలర్ ఫుల్ గా తయారైంది   ‘రెమో’ కథకథనాల్లో కానీ సన్నివేశాల్లో కానీ ఎక్కడా ‘వావ్’ అనిపించే మూమెంట్ ఏదీ లేదు  కొత్తదనం అన్నది కాగడా వేసి వెతికినా కనిపించదు  ఈ కథ పదుల సంఖ్యలో సినిమాల్ని గుర్తుకు తెస్తుంది  ప్రతి సన్నివేశం కూడా ఇప్పటికే చూసినట్లే ఉంటుంది  కాకపోతే పి సి శ్రీరామ్ కెమెరా మాయాజాలం వల్ల తెర చాలా కలర్ ఫుల్ గా ప్లెజెంట్ గా కనిపిస్తుంటే అనిరుధ్ సందర్భోచితమైన బ్యాగ్రౌండ్ స్కోర్ పాటలతో ఒక ఫీల్ ఇస్తుంటే శివకార్తికేయన్-కీర్తి సురేష్ ల చక్కటి జోడీ కనువిందు చేస్తుంటే అలా అలా సన్నివేశాలు సాగిపోతుంటాయి  సినిమా ముందుకెళ్లిపోతుంటుంది   హీరో అమ్మాయి వేషంలోకి మారి హీరోయిన్ మనసు మార్చడం అన్నది ‘భామనే సత్యభామనే’లోనే చూశాం  అందులో పెళ్లయ్యాక తన నుంచి విడిపోయిన భార్య మనసు హీరో మారిస్తే ఇక్కడ వేరొకరితో ఎంగేజ్ అయిన అమ్మాయిని తన వైపు తిప్పుకుంటాడు కథానాయకుడు  కథాకథనాల్లాగే ఇందులో పాత్రలు కూడా ఒక టెంప్లేట్ ప్రకారం సాగిపోతాయి  ఓవైపు అమ్మాయి వేషంలో హీరోయిన్ని కన్ఫ్యూజ్ చేయడం మరోవైపు అబ్బాయిగా ఆమె వెంటపడి తన మనసు గెలిచే ప్రయత్నాలు చేయడం హీరోయిన్ నెమ్మదిగా తాను చేసుకోవాల్సిన వాడి నుంచి దూరం జరిగి హీరో వైపు మొగ్గడం చివర్లో కథ ఎమోషనల్ టర్న్ తీసుకుని సుఖాంతం కావడం ఇలా అంతా ప్రేక్షకుడి అంచనాల ప్రకారం సాగిపోతుంది ‘రెమో’   సినిమా ప్రధానంగా ఎంటర్టైన్మెంట్ మీదే నడుస్తుంది  హీరో హీరోయిన్ల మధ్య హీరోకు అతడి తల్లికి స్నేహితులకు మధ్య వచ్చే సన్నివేశాలు ఎంటర్టైన్ చేస్తాయి  ప్రధమార్ధంతో పోలిస్తే ద్వితీయార్ధం కొంచెం నెమ్మదిగా ఉంటుంది  మరీ రొటీన్ గా సాగిపోతుంది  క్లైమాక్స్ లో హీరో గుట్టు రట్టయ్యే సన్నివేశం బాగా పండింది  సినిమాలో హీరో కుటుంబ ఆర్థిక పరిస్థితేంటో చూపించరు  అతను జీవితంలో అసలేమాత్రం స్థిరపడి ఉండడు  కానీ ఎప్పుడూ ప్రేమ ప్రేమ అని తిరుగుతూ ప్రేయసిని మెప్పించడానికి ఒక కోటీశ్వరుడి తరహాలో వ్యవహారాలు నడుపుతుంటాడు  అమ్మాయి వేషంలో ఒకబ్బాయి హాస్పిటల్లో నెట్టుకొచ్చే విధానం కూడా సిల్లీగా ఉంటుంది  పాత్రలు సన్నివేశాలు అన్నీ కూడా ఇలా లాజిక్ లేకుండానే ఉంటాయి   ‘రెమో’ చూస్తుంటే టైంపాస్ విషయంలో పెద్దగా ఇబ్బందిగా అనిపించదు కానీ కథాకథనాల్లో ఏ ప్రత్యేకతా లేకపోవడం చాలా సన్నివేశాలు లాజిక్ లేకుండా సినిమాటిగ్గా సినిమా సాగిపోవడం నిరాశ పరుస్తుంది  తమిళ సినిమా కదా దిల్ రాజు రిలీజ్ చేశాడు కదా ఇంత ప్రచారం చేశారు కదా ఇందులో ఏదో ప్రత్యేకత ఉండే ఉంటుంది ఎక్కడో ఒకచోట సర్ప్రైజ్ ఇస్తారు అని ఆశిస్తే చివరి వరకు అలా ఎదురు చూస్తూ ఉండాల్సిందే  కానీ కంటెంట్ ఎలా ఉన్నా సరే ‘రెమో’ ఆరంభం నుంచి చివరిదాకా కంటికి చెవులకు ఇంపుగా మాత్రం అనిపిస్తుంది    నటీనటులు   శివ కార్తికేయన్ ను చూస్తే మన నాని లాగా ఫెమిలియర్ గా అనిపిస్తాడు  పక్కింటి కుర్రాడి తరహా పాత్రలో అతను సులువుగా ఒదిగిపోయాడు  తన చలాకీ నటనతో మెప్పించాడు శివకార్తికేయన్  తమిళంలో అతడికి కొంచెం స్టార్ ఇమేజ్ ఉండటం వల్ల సినిమాలో కొన్ని చోట్ల ఇచ్చిన బిల్డప్ బ్యాగ్రౌండ్ స్కోర్ అదీ మనకు కొంచెం అతిగా అనిపించే అవకాశం ఉంది  ఐతే శివ కార్తికేయన్ మంచి ఈజ్ ఉన్న నటుడు అని ఈ సినిమాతో మన ప్రేక్షకులకూ అర్థమవుతుంది  ఇటు కుర్రాడిగా అటు అమ్మాయిగా రెండు పాత్రల్లోనూ శివ మెప్పించాడు  కాకపోతే అమ్మాయి వేషంలో బాడీ లాంగ్వేజ్ కొంచెం మార్చుకోవాల్సింది  కీర్తి సురేష్ సినిమాకు ప్రత్యేక ఆకర్షణ  కుర్రాళ్లు ఆమె కోసమే సినిమాకు వెళ్లిపోవచ్చు  నటన మామూలే కానీ తన క్యూట్ నెస్ ఆకట్టుకుంటుంది  ఆమె కనిపించిన ప్రతిసారీ ప్లెజెంట్ గా అనిపిస్తుంది  ఆమె కళ్లు తన హావభావాలు కట్టిపడేస్తాయి  శివ-కీర్తి జోడీ కూడా బాగుంది  ఓకే ఓకే రఘువరన్ బీటెక్ లాంటి సినిమాల తర్వాత శరణ్యను ఈ చిత్రంలో చూశాక ఇలాంటి హీరో తల్లి పాత్రల్లో మనకు కూడా బాగానే అలవాటైపోతుంది  సతీష్ మొట్ట రాజేంద్రన్ యోగి బాబు పర్వాలేదు  ఓ మోస్తరుగా నవ్వించారు  దర్శకుడు కె ఎస్ రవికుమార్ నిజ జీవిత పాత్రలో కనిపించాడిందులో   సాంకేతికవర్గం   ‘రెమో’కు సాంకేతిక నిపుణులు పెద్ద బలం  పి సి శ్రీరామ్ ఇలాంటి రొటీన్ సినిమాలకు ఛాయాగ్రహణం అందించడమే ఆశ్చర్యం  కానీ ఆయన ఇందులోనూ తన ప్రత్యేకత చూపించారు  చాలా మామూలు సన్నివేశాలు కూడా ప్లెజెంట్ ఫీలింగ్ కలిగించాయంటే అందుకు ఆయన కెమెరా పనితనం ఒక కారణం  అనిరుధ్ కూడా తన వంతుగా సినిమాకు బాగా ఉపయోగపడ్డాడు  పాటలు నేపథ్య సంగీతం రెండూ బాగా కుదిరాయి  సినిమాను ముందుకు నడిపించాయి  నిర్మాణ విలువలు కూడా రిచ్ గా ఉన్నాయి  ఎక్కడా రాజీ పడకుండా బాగా ఖర్చు చేశారు  డబ్బింగ్ విషయంలో కూడా క్వాలిటీ చూపించారు  ఇక దర్శకుడు భాగ్యరాజ్ కన్ననే సాంకేతిక నిపుణుల్లో తక్కువ స్కోర్ చేస్తాడు  అతను సేఫ్ గేమ్ ఆడాడు  ఒక ఫార్ములా ప్రకారం సినిమాను నడిపించేశాడు  రొటీనే అయినా కొన్ని కామెడీ సీన్స్ లవ్ సీన్స్ లో మెప్పించాడు  ఐతే నటీనటుల్ని సాంకేతిక నిపుణుల్ని సరిగ్గా వాడుకుని వారి నుంచి మంచి ఔట్ పుట్ తీసుకున్నాడు  ఈ విషయంలో అతడికి ఉన్న క్లారిటీ కాన్ఫిడెన్స్ తెరమీద కనిపిస్తుంది   చివరగా రెమో కంటెంట్ తక్కువే కానీ కలర్ ఫుల్లే  
__________________________
  సర్వేష్ అలియాస్ సర్వమంగళం శ్రీనివాసరెడ్డి కరీంనగర్లో ఓ పేద చేనేత కుటుంబానికి చెందిన కుర్రాడు  పీజీ చదివి ఉద్యోగం కోసం ప్రయత్నిస్తున్న అతడికి ఆత్మవిశ్వాసం బాగా తక్కువ  జాతకాల పిచ్చి బాగా ఉంటుంది  తన గురువు చెప్పినట్లు చాదస్తంగా నడుచుకుంటుంటాడు  తనకు గ్రూప్-2లో ఉద్యోగం వస్తే అది కూడా గురువు పుణ్యమే అనుకుంటాడు  అతడి తొలి పోస్టింగ్ కాకినాడలో వస్తుంది  ఐతే ఇంటిదగ్గర ఒంటరిగా ఉన్న తల్లి కోసం సాధ్యమైనంత త్వరగా బదిలీ చేయించుకుని రావాలనుకుంటాడు  తన ఆఫీస్ పక్కనే ‘మీసేవ’లో పని చేసే రాణి అమ్మాయిని పెళ్లి చేసుకుంటే బదిలీ అవుతుందన్న గురువు మాటను నమ్మి తనను మెప్పించడానికి ప్రయత్నాలు మొదలుపెడతాడు సర్వమంగళం  మరి అతడి ప్రయత్నాలు ఫలించాయా రాణి అతణ్ని ప్రేమించిందా లేదా అన్నది తెర మీదే చూసి తెలుసుకోవాలి   కథనం - విశ్లేషణ   తెలుగులో నేటివిటీ ఉన్న సినిమాలు ఈ మధ్య బాగా అరుదైపోయాయి  ఇలాంటి సమయంలో ‘దేశవాళీ వినోదం’ అన్న ట్యాగ్ లైన్ తో వచ్చిన ‘జయమ్ము నిశ్చయమ్మురా’ దానికి న్యాయం చేసింది  తెలివితేటలు ధైర్యం అన్నీ ఉన్నా ఆత్మవిశ్వాసం లేని కుర్రాడు తనకు తాను విధించుకున్న బంధనాల్ని తెంచుకుని జీవితంలో ఎలా విజయం సాధించాడనే కథాంశాన్ని వినోదాత్మకంగా చెప్పే ప్రయత్నం చేశాడు కొత్త దర్శకుడు శివరాజ్ కనుమూరి  ఓవరాల్ గా కథ చెప్పుకుంటే ఇది ఒక పర్సనాలిటీ డెవలప్మెంట్ పాఠం లాగా ఉంటుంది  దర్శకుడు దీన్ని సాధ్యమైనంత వినోదాత్మకంగానే చెప్పే ప్రయత్నం చేశాడు కానీ నరేషన్ స్లో కావడం వల్ల అక్కడక్కడా సాగతీత వల్ల నిడివి ఎక్కువవడం వల్ల బోర్ కొట్టిస్తుంది  కానీ ఓవరాల్ గా ఇది ఒక మంచి ప్రయత్నం   ‘జయమ్ము నిశ్చయమ్మురా’ కథను రెండు భాగాలుగా చేసుకున్నాడు దర్శకుడు  ప్రథమార్ధమంతా సమస్యను లేవనెత్తాడు  ద్వితీయార్ధంలో పరిష్కారం చూపించాడు  సమస్య అన్నాక ఇబ్బందిగా ఉంటుంది  పరిష్కారం అన్నాక ఆటోమేటిగ్గా ఉత్సాహం వస్తుంది  ‘జయమ్ము నిశ్చయమ్మురా’ చూస్తున్నపుడు ప్రేక్షకులకు ఇలాంటి ఫీలింగే కలగొచ్చు  హీరో పాత్ర పరిచయంతోనే సినిమా ఎలా సాగబోతోందన్న దానిపై ప్రేక్షకుడికి ఒక అవగాహన వచ్చేస్తుంది  జాతకాల పిచ్చితో చాదస్తంతో హీరో ఇబ్బందులు కొని తెచ్చుకోబోతున్నాడని అర్థమవుతుంది  ఐతే హీరోకు చిక్కుముడి వేయడానికి దర్శకుడు బాగా సమయం తీసుకున్నాడు   సినిమాలో హీరో హీరోయిన్లతో పాటు విషయం ఉన్న పాత్రలు చాలానే ఉన్నాయి  ప్రతి పాత్రకూ ఒక ఐడెంటిటీ ఉంటుంది  ఆ పాత్రలన్నీ ఒక్కొక్కటే పరిచయమవుతుంటే బాగానే టైంపాస్ అవుతుంది కానీ ఈ పరిచయాలయ్యాకే కథ ముందుకు నడవదు  కథ ఎప్పుడు మలుపు తీసుకుంటుందా అని ఎదురు చూడాల్సి వస్తుంది  ఈ దశలో ప్రేక్షకుడికి అసహనం కలుగుతుంది  మధ్య మధ్యలో కొన్ని కామెడీ సీన్లు పేలినా రిపీటెడ్ గా సాగే కొన్ని సన్నివేశాలు విసిగిస్తాయి  ఇంటర్వెల్ మలుపు అంత ఊహించలేనిదేమీ కాదు   ఐతే ద్వితీయార్ధంలో హీరో ఆత్మవిశ్వాసం పుంజుకున్నాక ప్రేక్షకుడిలోనూ ఉత్సాహం వస్తుంది  తన సమస్యల్ని ఒక్కొక్కటిగా పరిష్కరించుకుంటూ వెళ్లే తీరు ఆకట్టుకుంటుంది  మరోవైపు కృష్ణభగవాన్ ప్రభాస్ శ్రీను ప్రవీణ్ పోసాని పాత్రలతో పండించిన వినోదం కూడా బాగానే టైంపాస్ చేయిస్తుంది  దీంతో కథ చకచకా ముందుకు సాగిపోతుంది  ప్రేమకథకు ఇచ్చిన ముగింపు కూడా ఆకట్టుకుంటుంది  ఐతే సినిమా ముగియాల్సిన దశలో దర్శకుడు మళ్లీ కొంచెం సాగదీశాడు  ‘అలా మొదలైంది’ తరహాలో పెళ్లిలో కన్ఫ్యూజింగ్ కామెడీతో సినిమాను వినోదాత్మకంగా ముగించాలని చూసి ప్రేక్షకుల్ని ఇంకొంత సమయం థియేటర్లో కూర్చోబెట్టాడు  చివరికి నవ్వు ముఖంతో ఒక పాజిటివ్ ఫీలింగ్ తో ప్రేక్షకుడు థియేటర్ నుంచి బయటికి వస్తాడు   ‘జయమ్ము నిశ్చయమ్మురా’లో నేటివిటీ ఫ్యాక్టర్ గురించి ప్రత్యేకంగా చెప్పాలి  అటు కరీం నగర్ ఇటు కాకినాడ ప్రాంతాల్ని అక్కడి మనుషుల్ని చూపించిన తీరు వాళ్లకు రాసిన మాటలు ఆకట్టుకుంటాయి  హీరో హీరోయిన్లవే కాకుండా ఇందులో సపోర్టింగ్ క్యారెక్టర్లను కూడా బలంగా తీర్చిదిద్దారు  ప్రతి పాత్రా తన ప్రత్యేకతను చాటుకుంటుంది  ప్రేక్షకుడికి గుర్తుండి పోతుంది  దేశవాళీ వినోదం అన్నది పేరుకు మాత్రమే కాదు సినిమా అంతటా అదే ఫీల్ తోనే సాగుతుంది  ఒకప్పటి రోజుల్ని గుర్తుకు తెస్తుంది  కృష్ణభగవాన్ పాత్రతో పండించిన ‘మంగవారం’ వినోదం అడల్ట్ కామెడీ ప్రియుల్ని అలరించొచ్చు  అదొక్కటి మినహాయిస్తే ‘జయమ్ము నిశ్చయమ్మురా’ క్లీన్ ఫ్యామిలీ ఎంటర్టైనరే  కథాకథనాల్లో కొత్తదనం లేదు కానీ ఎంగేజింగ్ గా అనిపిస్తాయి  నరేషన్ స్లోగా ఉండటం ప్రథమార్ధంలో సాగతీత ‘జయమ్ము నిశ్చయమ్మురా’కు ప్రధానమైన బలహీనతలు  దీని వల్ల ముందు జయం నిశ్చయమేనా అని సందేహాలు కలుగుతాయి కానీ కొంచెం నెమ్మదిగా అయినా చివరికి వచ్చేసరికి ‘జయమ్ము నిశ్చయమ్మే’ అనిపిస్తుంది   నటీనటులు   కమెడియన్ గా చిన్న పాత్ర చేసినా తన ప్రత్యేకత చాటుకునే శ్రీనివాసరెడ్డి ఇందులో పూర్తి సినిమాను అతను తన భుజాల మీద మోయగలనని చూపించాడు  అతను ‘హీరో’ వేషాలేమీ వేయకుండా పద్ధతిగా నటించాడు  అతడి పాత్రను కూడా బాగా తీర్చిదిద్దాడు దర్శకుడు శివరాజ్  సినిమాలో ఎక్కడా శ్రీనివాసరెడ్డి కనిపించడు  సర్వమంగళం పాత్ర కనిపిస్తుంది  అతడి పాత్ర నటన అంత సహజంగా బాగా కుదిరాయి  పాత్రకు తగ్గట్లుగా అంత బాగా నటించాడతను  తెలంగాణ యాసలో డైలాగులు కూడా బాగా చెప్పాడతను  పూర్ణ కూడా బాగానే నటించింది  శ్రీనివాసరెడ్డి పక్కన ఆమె సూటయింది  ఐతే ఆమెలో మునుపటి గ్లో లేదు  డల్లుగా కనిపించింది  సినిమా మరిన్ని గుర్తుండే పాత్రలున్నాయి  రవివర్మ నెగెటివ్ క్యారెక్టర్లో ఆకట్టుకున్నాడు  శ్రీవిష్ణు పాత్ర భలే ఫన్నీగా సాగుతుంది  ప్రవీణ్-పోసాని కాంబినేషన్లో సీన్లు పండాయి  కృష్ణభగవాన్ పాత్రతో అడల్ట్ కామెడీ పండించారు  జోగి బ్రదర్స్ కూడా బాగానే చేశారు  ప్రభాస్ శీను కూడా నవ్వించాడు   సాంకేతికవర్గం   ‘జయమ్ము నిశ్చయమ్మురా’కు సాంకేతిక హంగులు కూడా బాగానే కుదిరాయి  ‘పెళ్లిచూపులు’ ఫేమ్ నగేష్ బానెల్ మరోసారి తన కెమెరా పనితనం చూపించాడు  సినిమాటోగ్రఫీ ప్లెజెంట్ గా అనిపిస్తుంది  రవిచంద్ర పాటలు సందర్భోచితంగా ఉన్నాయి  సినిమాలో చక్కగా ఇమిడిపోయాయి  అన్నింట్లోకి ఓ రంగుల చిలకా ఆకట్టుకుంటుంది  పరమ్ నేపథ్య సంగీతం కూడా బాగా కుదిరింది  నిర్మాణ విలువలు ఓకే  రైటర్ కమ్ డైరెక్టర్ శివరాజ్ కనుమూరి తొలి సినిమాతోనే తనదైన ముద్ర వేశాడు  అతను నిజాయితీగా ఒక ప్రయత్నం చేశాడు  కొత్త దర్శకుడైనా నటీనటలు సాంకేతిక నిపుణుల నుంచి మంచి ఔట్ పుట్ రాబట్టుకోవడమే కాక సినిమాలో తన ముద్రను చూపించాడు  రచన అతడి ప్రధాన బలం  మంచి కథ రాసుకున్నాడు  బలమైన పాత్రల్నీ తీర్చిదిద్దాడు  తెలిసిన కథనే చక్కటి పాత్రల ద్వారా ఎఫెక్టివ్ గా చెప్పాడు  కాకపోతే అతడి నరేషన్ మరీ స్లో  పాత్రల డీటైలింగ్ కోసం ఎక్కువ సమయం తీసుకుని కొన్ని అనవసర సన్నివేశాలు పెట్టి సినిమాను సాగదీశాడు  ఓవరాల్ గా దర్శకుడిగా శివరాజ్ కు మంచి మార్కులే పడతాయి   చివరగా జయమ్ము నిశ్చయమ్మే కొంచెం నెమ్మదిగా!  
__________________________
  అర్జున్ నిఖిల్ చదువుకునే రోజుల్లోనే ఓ అమ్మాయితో ప్రేమలో పడతాడు  ఆ అమ్మాయితో పెళ్లికి కూడా సిద్ధమవుతాడు  కానీ పెళ్లి రోజు ఆ అమ్మాయి చెప్పిన చోటికి రాదు  తర్వాత ఆమె అతడికి కనిపించదు  ఇలా జరిగిన నాలుగేళ్లకు దయ్యం పట్టిన తన స్నేహితుడి వెంట బలవంతంగా కేరళకు వెళ్తాడు అర్జున్  అక్కడే అతడికి అమల హెబ్బా పటేట్ అనే అమ్మాయి పరిచయం అవుతుంది  మూడు రోజుల ప్రయాణంలో ఇద్దరూ దగ్గరవుతారు  కానీ మరుసటి రోజు ఆ అమ్మాయి హఠాత్తుగా అక్కడి నుంచి వెళ్లిపోతుంది  మళ్లీ హైదరాబాద్ వచ్చాక అదే అమ్మాయిని కలిస్తే తన పేరు నిత్య అని చెబుతుంది  అర్జున్ అంటే ఎవరో తెలియట్లే మాట్లాడుతుంది  మరి ఆమె అలా ఎందుకు చెబుతుంది ఈమె నిత్య అయితే అమల ఎవరు ఇంతకీ అర్జున్ ఒకప్పుడు ప్రేమించిన అమ్మాయి ఎవరు ఆమె ఏమైంది ఇలాంటి అనేక ప్రశ్నలకు సమాధానం తెరమీదే తెలుసుకోవాలి    కథనం - విశ్లేషణ   ‘ఎక్కడికి పోతావు చిన్నవాడా’ ప్రోమోలవీ చూస్తే ఇదేదో సైంటిఫిక్ అప్రోచ్ ఉన్న ఫాంటసీ థ్రిల్లర్ అన్న అభిప్రాయం కలిగి ఉండొచ్చు  ఐతే వాస్తవానికి సినిమాలో సైన్స్ ఏమీ లేదు  ఇది ఆత్మలు దయ్యాల నేపథ్యంలో సాగే మామూలు ఫాంటసీ థ్రిల్లర్  మనకు అలవాటైన దయ్యం కథతోనే దర్శకుడు వీఐ ఆనంద్ ఈ చిత్రాన్ని తెరకెక్కించాడు  ఐతే పాత కథనే కొత్తగా చెప్పడంలో అతను విజయవంతమయ్యాడు  బలమైన కథ బోలెడన్ని మలుపులు ఆసక్తికరమైన స్క్రీన్ ప్లే కంటెంట్ ఉన్న క్యారెక్టర్లు అన్నీ కలిపి ‘ఎక్కడికి పోతావు చిన్నవాడా’ను ఎంగేజింగ్ థ్రిల్లర్ గా మలిచాడు ఆనంద్  నరేషన్ అక్కడక్కడా కొంచెం నెమ్మదిగా అనిపించినా అప్ అండ్ డౌన్స్ ఉన్నా రెండున్నర గంటల పాటు ప్రేక్షకుల్ని ఎంగేజ్ చేయడంలో ఆనంద్ అండ్ టీమ్ విజయవంతమైంది   ‘ఎక్కడికి పోతావు చిన్నవాడా’కు ప్రధాన ఆకర్షణ ఇందులోని మలుపులే  కథ టేకాఫ్ అవ్వడానికి కొంచెం సమయం పట్టినా తొలిసారి కథలో ట్విస్టు ఇచ్చినప్పటి నుంచి ప్రేక్షకుడికి ఎప్పటికప్పుడు ప్రశ్నలు సంధించడంలో ఉత్కంఠ రేపడంలో మళ్లీ కొత్త కొత్త ట్విస్టులతో కథను మలుపు తిప్పుతూ ప్రేక్షకుడిని ఆశ్చర్యానికి గురి చేస్తూ చివరిదాకా ఆసక్తిని నిలిపి ఉంచడంలో దర్శకుడు విజయవంతమయ్యాడు  అవ్వడానికి థ్రిల్లర్ మూవీనే అయినా ఇందులో సమయానుకూలంగా కామెడీని పండించడం వల్ల చాలా వరకు బోర్ కొట్టకుండా సాగిపోతుంది  వెన్నెల కిషోర్ కామెడీ ప్రథమార్ధానికి ప్రధాన ఆకర్షణ  ఆ పాత్ర ఇంట్రడక్షన్ నుంచి చమక్కులు విసురుతూనే ఉంటుంది   కేరళ ఎపిసోడ్లో వినోదం పాళ్లు తగ్గి కొంచెం సాగతీతగా అనిపిస్తుంది  ఐతే ఇంటర్వెల్ ముందు ట్విస్టు ప్రేక్షకుడిని సీరియస్ మూడ్ లోకి తీసుకెళ్తుంది  ఉత్కంఠ రేకెత్తిస్తుంది  ద్వితీయార్ధంలో కొంతసేపటి వరకు సినిమా రెగ్యులర్ హార్రర్ కామెడీల తరహాలో సాగుతుంది  వెన్నెల కిషోర్ సత్య పాత్రలు కడుపుబ్బ నవ్వించినా కథ రొటీన్ ట్రాక్ లో నడుస్తుండటం నిరాశ పరుస్తుంది  ఐతే మళ్లీ ఒక ట్విస్టుతో మళ్లీ కథ ఆసక్తికర మలుపు తిరుగుతుంది  ఆరంభంలో మొదలై… బ్రేక్ అయిన కథను మళ్లీ కలిపిన తీరు ఆకట్టుకుంటుంది  స్క్రీన్ ప్లే విషయంలో దర్శకుడి ప్రతిభ ఇక్కడే అర్థమవుతుంది  గతానికి వర్తమానానికి పావురాల సన్నివేశంతో లింక్ కలపడం దర్శకుడు చిన్న చిన్న విషయాల్ని ఎంతగా పట్టించుకున్నాడో తెలియజేస్తుంది   సాధారణంగా ఆత్మలు దయ్యాల నేపథ్యంలో సాగే సినిమాల్లో దయ్యాన్ని వదలగొట్టడం అన్నది టాస్క్ అవుతుంది  కానీ ఇందులో దయ్యాన్ని వదిలించబోతుంటే ఆపడానికి ప్రయత్నం జరగడం అన్నది కొత్త పాయింట్  ఐతే ఈ కొత్త పాయింట్ ను క్లైమాక్స్ సరిగా డీల్ చేయలేకపోయాడు ఆనంద్  ప్రి క్లైమాక్సులో ట్విస్టుతో థ్రిల్ అయ్యాక క్లైమాక్స్ మరింత ఎగ్జైటింగ్ గా ఉండాలని కోరుకుంటాం  కానీ చాలా మామూలుగా ముగించేశాడు దర్శకుడు  కంక్లూజన్ అంత గొప్పగా లేదు  లాజిక్ తో సంబంధం లేకుండా కథను నడిపించడానికి ఫాంటసీ సినిమాల్లో ఉండే అడ్వాంటేజీని ఇందులో బాగానే వాడుకున్నారు  ఐతే హీరో తొలిసారి ప్రేమించిన అమ్మాయి ఆత్మే పార్వతి నందిత ఒంట్లో ఉందని నిత్య హెబ్బాకు తెలియకపోయినా ఆమె అంతా తెలిసినట్లు ఓ సన్నివేశంలో మాట్లాడటంలో లాజిక్ కనిపించదు  మధ్యలో ఒక సన్నివేశం ఎడిటింగ్ లో ఎగిరిపోయిందో ఏమో కానీ ఈ సన్నివేశంలో లాజిక్ మిస్సయింది   మొదట్లో సైన్స్ సైన్స్ అనే హీరో ఆ తర్వాత ఆ ఊసే ఎత్తకుండా అందరిలో ఒకడిలా మారిపోవడం బాలేదు  ‘కార్తికేయ’ తరహాలోనే ఇందులోనూ సైంటిఫిక్ అప్రోచ్ ఉంటుందని ఆశించినా నిరాశ తప్పదు  నిడివి ఇంకో పావు గంట తగ్గించి ఉంటే సినిమా క్రిస్ప్ గా అనిపించేది  అక్కడక్కడా కొంచెం సాగతీత ఉన్నా క్లైమాక్స్ నిరాశ పరిచినా ఓవరాల్ గా ‘ఎక్కడికి పోతావు చిన్నవాడా’ ఎంగేజ్ చేస్తుంది  ట్విస్టులతో థ్రిల్ చేస్తూ కామెడీతో కవ్విస్తూ మంచి అనుభూతినే మిగులుస్తుంది    నటీనటులు   నిఖిల్ నటన కంటే ముందు సినిమాల ఎంపికలో అతడి అభిరుచి గురించి మాట్లాడుకోవాలి  నిఖిల్ సినిమా అంటే కొత్తగా ఉంటుంది అన్న పేరును నిలబెట్టుకుంటూ మరో వైవిధ్యమైన కథను ఎంచుకున్నందుకు దానికి పూర్తి న్యాయం చేసినందుకు అతణ్ని అభినందించాలి  అర్జున్ పాత్ర విషయంలో అతనెంతో శ్రద్ధ తీసుకున్నాడు  ఇందులో ఫ్లాష్ బ్యాక్ వర్తమానానికి మధ్యలో నాలుగేళ్ల విరామం ఉంటుంది  ఈ రెండు సందర్భాల్లో లుక్ దగ్గర్నుంచి నటన వరకు అతను చూపించిన వైవిధ్యం మెచ్చుకోదగ్గది  ఆత్మవిశ్వాసంతో పాత్రకు తగ్గట్లుగా నటించాడు నిఖిల్  గత కొన్నేళ్లలో నిఖిల్ లో వచ్చిన మెచ్యూరిటీ ఎమోషనల్ సన్నివేశాల్లో కనిపిస్తుంది  నిఖిల్ మరోసారి దూకుడు తగ్గించుకుని కుదురుగా నటించాడు  ఐతే అతడి పాత్రే కొంచెం అక్కడక్కడా నిలకడ తప్పింది  సినిమాలో ఇద్దరు కాదు ముగ్గురు హీరోయిన్లున్నారు  వారిలో నందితకు అందర్లోకి ఎక్కువ మార్కులు పడతాయి  తెలుగులో తొలిసారి నటించిన ఈ తమిళమ్మాయి గ్లామర్ పరంగా అంతగా ఆకట్టుకోకున్నా నటనలో మాత్రం అదరగొట్టింది  నటనకు ప్రాధాన్యమున్న పాత్రలకు ఆమె మంచి ఛాయిస్  హెబ్బా పాత్ర కూడా కీలకమైంది  ఆమె యాక్టింగ్ జస్ట్ ఓకే అనిపిస్తుంది  హెబ్బా గ్లామర్ షో మాత్రం కుర్రాళ్లకు కిక్కిస్తుంది  అవికాకు కూడా కీలకమైన పాత్రే దక్కింది  ఐతే ఆమె తన టాలెంట్ చూపించడానికి పెద్దగా అవకాశం దక్కలేదు  వెన్నెల కిషోర్ సత్య ఇద్దరూ మంచి వినోదం పండించారు  మిగతా వాళ్లవి పరిమితమైన పాత్రలు    సాంకేతిక వర్గం   దర్శకుడి ప్రయత్నానికి సాంకేతిక నిపుణుల నుంచి మంచి సహకారమే లభించింది  సాయిశ్రీరామ్ ఛాయాగ్రహణం సినిమాకు సాంకేతికంగా ప్రధాన ఆకర్షణల్లో ఒకటి  కథకు తగ్గట్లు ఎంచుకున్న లొకేషన్లు వాటిని చూపించిన విధానం ఆకట్టుకుంటుంది  సినిమా అంతటా కెమెరా పనితనం కనిపిస్తుంది  ముఖ్యంగా కేరళ ఎపిసోడ్ ప్రత్యేకంగా నిలుస్తుంది  ఆర్ట్ వర్క్ కూడా బాగా కుదిరింది  బాగా ఖర్చు పెట్టారు  శేఖర్ చంద్ర బ్యాగ్రౌండ్ స్కోర్ తో సినిమాకు బలంగా నిలిచాడు  కొన్ని చోట్ల మాత్రం లౌడ్ నెస్ ఎక్కువైంది  పాటల్లో చిరునామా తన చిరునామా వెంటాడుతుంది  మిగతా పాటలు పర్వాలేదు  అబ్బూరి రవి మాటలు సందర్భోచితంగా ఉన్నాయి  నిర్మాణ విలువలు బాగున్నాయి  బడ్జెట్ పరంగా పరిమితులున్నా సినిమాలో రిచ్ నెస్ ఏమీ తగ్గలేదు  మంచి క్వాలిటీ కనిపిస్తుంది అంతటా  ఇలాంటి కథకు సపోర్ట్ చేసినందుకు నిర్మాతను అభినందించాలి  ఇక ‘టైగర్’ సినిమా దర్శకుడు వీఐ ఆనంద్ తెలుగులో తన రెండో ప్రయత్నంలో ఆశ్చర్యపరిచాడు  ‘టైగర్’కు దీనికి అసలు పోలికే ఉండదు  మామూలు కథనే గ్రిప్పింగ్ స్క్రీన్ ప్లేతో ఆసక్తికరంగా చెప్పడంలో అతను విజయవంతమయ్యాడు  ఇది దర్శకుడి ముద్రను చూపించే సినిమా    చివరగా ఎక్కడికి పోతావు చిన్నవాడా థ్రిల్లింగ్ అండ్ ఎంటర్టైనింగ్!   
__________________________
  ఎంబీఏ పూర్తి చేసి స్నేహితులతో సరదాగా గడిపేస్తున్న ఓ కుర్రాడు తన ఇంటికి వచ్చిన చెల్లెలి స్నేహితురాల్ని తొలి చూపులోనే ప్రేమిస్తాడు  ఆ అమ్మాయి తర్వాత తన ఇంట్లోనే పేయింగ్ గెస్ట్ గా దిగడంతో తనతో అతడికి స్నేహం కుదురుతుంది  కొన్నాళ్లకు ఆ స్నేహం చిక్కబడుతుంది  ఇద్దరూ కలిసి ఓ ట్రిప్ కూడా వేస్తారు  ఆ ఇద్దరూ మరింత దగ్గరయ్యే తరుణంలో ఓ అనూహ్య పరిణామం చోటు చేసుకుంటుంది  ఆ పరిణామంతో వాళ్లిద్దరి జీవితాల్లో అలజడి మొదలవుతుంది  ఇంతకీ ఈ అలజడికి కారణమేంటి ఆ అమ్మాయి ద్వారా తనకు ఎదురైన సమస్యను ఆ కుర్రాడు ఎలా పరిష్కరించుకున్నాడు అన్నది మిగతా కథ   కథనం - విశ్లేషణ   గౌతమ్ మీనన్ ఒక విలక్షణమైన దర్శకుడు  అతను ఏమాయ చేసావె ఎటో వెళ్లిపోయింది మనసు లాంటి క్లాస్ లవ్ స్టోరీలు తీస్తాడు  అలాగే ఘర్షణ రాఘవన్ లాంటి ఇంటెన్స్ యాక్షన్ సినిమాలూ తీస్తాడు  ఈ రెండు రకాల సినిమాల్లోనూ గౌతమ్ ముద్ర స్పష్టంగా కనిపిస్తుంది  అతను తొలిసారి రొమాన్స్ యాక్షన్ కలగలిపి చేసిన సినిమా ‘సాహసం శ్వాసగా సాగిపో’  ఐతే ఈ రెండు జానర్లనూ మిక్స్ చేయడంలో గౌతమ్ కొంచెం బ్యాలెన్స్ తప్పాడు  రొమాంటిక్ ట్రాక్ వరకు గౌతమ్ మార్కుతో చాలా అందంగా ఆహ్లాదంగా అనిపించే ‘సాహసం శ్వాసగా సాగిపో’ సీరియస్ మోడ్లోకి వెళ్లాక కొంచెం తడబడుతూ సాగుతుంది  కానీ ఓవరాల్ గా ‘సాహసం శ్వాసగా సాగిపో’ వైవిధ్యమైన మంచి ప్రయత్నమే   ‘సాహసం శ్వాసగా సాగిపో’ సినిమాలో తొలి 50 నిమిషాల రొమాంటిక్ ట్రాక్ ప్రధాన ఆకర్షణ  గౌతమ్ మీనన్ మరోసారి తనదైన శైలిలో కథనాన్ని నడిపిస్తూ యువ హృదయాలకు గిలిగిలింతలు పెడతాడు  ‘ఏమాయ చేసావె’ ఫ్లేవర్ ను గుర్తుకు తెస్తూ ఆహ్లాదంగా సాగిపోతుంది రొమాంటిక్ ట్రాక్  గౌతమ్ మీనన్ కు సొంతంగా ఎన్ని లవ్ స్టోరీలు ఉన్నాయో అతనెన్ని లవ్ స్టోరీలు చూశాడో కానీ ఇద్దరు కొత్త వ్యక్తుల మధ్య పరిచయం స్నేహం ప్రేమ  ప్రేమ వ్యవహారాన్ని ఆహ్లాదకరంగా తెరకెక్కించడంలో  ఫీల్ తీసుకురావడంలో గౌతమ్ మరోసారి తన ప్రత్యేకతను చాటుకున్నాడు  రొమాంటిక్ ట్రాక్ సాగుతున్నంతసేపూ ఒక ఫీల్ ప్రేక్షకుడి హృదయాన్ని తాకుతూ ఉంటుంది  సినిమాలో ఉన్న ఐదు పాటలూ ఈ 50 నిమిషాల్లో వచ్చేసినా ఇబ్బందిగా అనిపించకపోవడం విశేషమే  ఈ రొమాంటిక్ ట్రాక్ అంతటా మ్యూజికల్ విజువల్ ఫీస్ట్ లాగా అనిపిస్తుంది  సున్నితమైన హాస్యంతో ఆహ్లాదంగా సాగిపోయే రొమాంటిక్ ట్రాక్ కు రెహమాన్ మ్యాజికల్ మ్యూజిక్ డాన్ మాకార్థర్ విజువల్స్ పెద్ద బలంగా నిలిచాయి  హీరో హీరోయిన్ల కెమిస్ట్రీ కూడా చక్కగా కుదరడంతో రొమాంటిక్ ట్రాక్ బాగా పండింది  తొలి 50 నిమిషాలు ఎలా గడుస్తాయో తెలియనట్లుగా సాగిపోతుంది ఈ ట్రాక్  ఐతే సినిమా యాక్షన్ మోడ్లోకి వెళ్లాకే కొంచెం గతి తప్పుతుంది   యాక్షన్ కథల్ని రియలిస్టిక్ అప్రోచ్ తో ఇంటెన్సిటీతో చెప్పడంలో తన ప్రత్యేకత చూపించే గౌతమ్ ఈసారి మామూలు కమర్షియల్ దర్శకుల బాటలో నడవడం కొంచెం ఆశ్చర్యం కలిగిస్తుంది  ఒక మామూలు కుర్రాడి జీవితంలో ఓ అనూహ్య సంఘటన జరిగితే ఎలా ఎదుర్కొంటాడు అన్నది ‘సాహసం శ్వాసగా సాగిపో’ కథను మలుపు తిప్పే అంశం  ఆ అంశాన్ని అంత ఎఫెక్టివ్ గా డీల్ చేయలేకపోయాడు గౌతమ్  హీరో హీరోయిన్ల మీదికి పోలీసులు రౌడీలు పదే పదే దాడి చేయడం ఒకరినొకరు కాల్చుకోవడం ఈ సన్నివేశాలే చాలా వరకు రిపీట్ అవుతూ ఉంటాయి  సస్పెన్స్ వీడటానికి చాలా సమయం పట్టేస్తుంది  అటు పోలీసులు ఇటు కథానాయకుడు ఇష్టానుసారం మనుషుల్ని చంపుకుంటూ వెళ్లిపోవడం ఎవరికీ ఏమీ కాకపోవడం ఎక్కడా ఒక సిస్టమ్ అన్నదే లేనట్లుగా కథ సాగిపోవడం ఇదంతా చూస్తే ఇది గౌతమ్ మీనన్ సినిమానేనా అన్న సందేహం కలుగుతుంది  మామూలుగా గౌతమ్ మీనన్ సినిమాలు లాజికల్ గా ఉంటాయి  ఇలాంటి లూప్ హోల్స్ కనిపించవు   దీనికి తోడు క్లైమాక్స్ లో ఇచ్చిన కమర్షియల్ టచ్ అయితే అసలేమాత్రం గౌతమ్ మీనన్ సినిమాల్లో ఊహించలేనిది  హీరో పాత్ర విషయంలో ట్విస్టు మాస్ ప్రేక్షకుల్ని మెప్పించొచ్చేమో కానీ గౌతమ్ అభిమానుల్ని మాత్రం నిరాశ పరుస్తుంది  హీరో చివర్లో రివీల్ చేసే సస్పెన్స్ స్టోరీ దాదాపుగా ‘పిల్లా నువ్వు లేని జీవితం’ సినిమాలోని హీరోయిన్ కథను గుర్తుకు తెస్తుంది  యాక్షన్ ఎపిసోడ్ మరీ బోర్ కొట్టించేయదు కానీ అనుకున్నంత ఆసక్తికరంగా అయితే సాగదు  రెండో అర్ధంలో సాగతీత వల్ల చివరికి వచ్చేసరికి చాలా పెద్ద సినిమా చూసిన భావన కలుగుతుంది  ఈ యాక్షన్ ఏమీ లేకుండా ‘ఏమాయ చేసావె’ తరహాలో ఒక ప్రేమకథనే చూపించి ఉంటే బావుండేదన్న ఫీలింగ్ కలిగిస్తుంది ‘సాహసం శ్వాసగా సాగిపో’  యాక్షన్ పార్ట్ లోనూ మెప్పించే సన్నివేశాలు లేకపోలేదు  కానీ మొత్తంగా ఈ ఎపిసోడ్ నిరాశ పరిచేదే  ప్రథమార్ధంలో ఉన్న మంచి ఫీలింగ్ ను ఇది తగ్గిస్తుంది  ఓవరాల్ గా ‘సాహసం శ్వాసగా సాగిపో’ ఓకే అనిపిస్తుంది   నటీనటులు   ‘ఏమాయ చేసావె’కు ‘సాహసం శ్వాసగా సాగిపో’కు నాగచైతన్యలో వచ్చిన మార్పు పరిణతి స్పష్టంగా కనిపిస్తుంది  చైతూ కెరీర్ బెస్ట్ పెర్ఫామెన్సెస్ లో ఇదొకటి  ఇటు రొమాంటిక్ ట్రాక్ అటు యాక్షన్ పార్ట్ రెండింట్లోనూ చైతూ మెప్పించాడు  గౌతమ్ సినిమాలకు తగ్గట్లుగా సటిల్ యాక్టింగ్ తో చైతూ ఆకట్టుకున్నాడు  అతడి లుక్ కూడా బాగుంది  మాంజిమా మోహన్ నటన హావభావాల పరంగా మెప్పించింది కానీ గ్లామర్ పరంగా మాత్రం నిరాశ పరుస్తుంది  రొమాంటిక్ ట్రాక్ చూస్తున్నంతసేపూ ఇంకా అందమైన హీరోయిన్ అయితే బాగుండన్న పీలింగ్ కలుగుతుంది  ఈ సందర్భంలో ‘ఏమాయ చేసావె’లో సమంత గుర్తు రాక మానదు  హీరో ఫ్రెండు పాత్రలో రాకేందు మౌళి పర్వాలేదు  విలన్లుగా బాబా సెహగల్ డేనియల్ బాలాజి జస్ట్ ఓకే అనిపిస్తారు   సాంకేతికవర్గం   ఎ ఆర్ రెహమాన్ ‘సాహసం శ్వాసగా సాగిపో’కు బ్యాక్ బోన్ లాగా నిలిచాడు  ఆయన పాటలు నేపథ్య సంగీతం సినిమాకు ప్రాణం పోశాయంటే అతిశయోక్తి కాదు  ముఖ్యంగా రొమాంటిక్ ట్రాక్ అంతటా రెహమాన్ ప్రత్యేకత కనిపిస్తూనే ఉంటుంది  రెహమాన్ లేకుంటే ఆ ఎపిసోడ్ అంత ఆహ్లాదంగా ఉండేది కాదేమో అనిపిస్తుంది  ద్వితీయార్దంలో హీరోయిన్ ప్రాణాలతో పోరాడే సన్నివేశంలో బ్యాగ్రౌండ్ స్కోర్ రెహమాన్ ప్రత్యేకతను చాటుతుంది  డాన్ మాకార్థర్ ఛాయాగ్రహణం కూడా బాగుంది  విజువల్స్ కంటికి ఇంపుగా అనిపిస్తాయి  సినిమా అంతటా ఒక థీమ్ కనిపిస్తుంది  గౌతమ్ టేస్టుకు తగ్గ ఔట్ పుట్ ఇచ్చాడతను  మాటలు సందర్భోచితంగా సింపుల్ గా అనిపిస్తాయి  నిర్మాణ విలువలకు ఢోకా లేదు    ఇక గౌతమ్ మీనన్ విషయానికి వస్తే సినిమాలో ప్రథమార్ధం వరకు ఆయన ముద్ర స్పష్టంగా కనిపిస్తుంది  వెళ్లిపోమాకే పాటను ప్లేస్ చేసిన తీరు దాన్ని తెరకెక్కించిన వైనం ఆయన దర్శకత్వ ప్రతిభకు నిదర్శనం  ముందు ఆ పాట కొంచెం అదోలా అనిపించినా సరే ఆ తర్వాత కథ సాగే తీరును బట్టి ఆ పాటను అలా తీయడంలో గౌతమ్ ప్రత్యేకత అర్థమవుతుంది  ఐతే ద్వితీయార్ధంలో ఒక మామూలు కమర్షియల్ డైరెక్టర్ లాగా గౌతమ్ ఆలోచించడమే ఆశ్చర్యం కలిగిస్తుంది  తాను తీసిన యాక్షన్ సినిమాల్లో లాగా ఉత్కంఠభరితంగా రెండో అర్ధాన్ని నడిపించలేకపోయాడు గౌతమ్  ముందు వావ్ అనిపించిన గౌతమ్  చివరికి వచ్చేసరికి ఒక మామూలు దర్శకుడిలా మారిపోయాడు   చివరగా సాహసం శ్వాసగా సాగిపో సగం ఆహ్లాదం సగం అలజడి!!  
__________________________
  ధర్మ ధనుష్ యోగి ధనుష్ కవల సోదరులు  ఐతే వీళ్లిద్దరి దారులు మాత్రం వేరు  యోగి తండ్రి వారసత్వాన్నికొనసాగిస్తూ రాజకీయాల్లో పేరు తెచ్చుకునే ప్రయత్నం చేస్తుంటే ధర్మ మాత్రం ఇలాంటి వాటికి దూరంగా ఉంటూ చదువుకుని ఓ కాలేజీలో ప్రొఫెసర్ అవుతాడు  ప్రతిపక్ష పార్టీలో ఉండే యోగి అధికార పార్టీకి చెందిన రుద్ర త్రిషతో ప్రేమలో పడతాడు  వీళ్లిద్దరూ తమ రాజకీయ వైరుధ్యాల్ని పక్కనబెట్టి ప్రేమను కొనసాగించాలనుకుంటారు  ఐతే అనుకోకుండా వచ్చిన ఎన్నికల్లో వీళ్లిద్దరూ ప్రత్యర్థులుగా తలపడాల్సి వస్తుంది  ఆ సమయంలోనే యోగి హత్యకు గురవుతాడు  ఆ పరిస్థితుల్లో యోగి స్థానంలోకి వచ్చిన వచ్చిన ధర్మ తన సోదరుడి హత్య వెనుక మిస్టరీని ఎలా ఛేదించాడు అతడి రాజకీయ లక్ష్యాల్ని ఎలా సాధించాడు అన్నది మిగతా కథ   కథనం - విశ్లేషణ   ధనుష్ మనకు మామూలుగానే కనిపించొచ్చు  కానీ తమిళంలో అతను స్టార్ హీరో  మంచి మాస్ ఫాలోయింగ్ ఉందతడికి  కానీ అతను ఎంచుకునే కథలు వైవిధ్యంగా ఉంటాయి  కమర్షియల్ సినిమాలు చేసినా కథాకథనాల విషయంలో కాంప్రమైజ్ కాడు  అవి బలంగా ఉండేలా చూసుకుంటాడు  ‘ధర్మయోగి’ కూడా ఆ కోవలోని సినిమానే  ‘ధర్మయోగి’ కథలో భాగంగా ధనుష్ కనిపిస్తాడు తప్ప ఇది అతడి కోసం తీర్చిదిద్దిన కథ కాదు  యాజ్ యూజువల్ ధనుష్ పెర్ఫామెన్స్ ప్రేక్షకుడిపై బలమైన ముద్ర వేస్తుంది  ఈ కథ ఇందులోని మిగతా క్యారెక్టర్లు కూడా అంతే బలమైన ముద్ర వేయడమే ‘ధర్మయోగి’ ప్రత్యేకత   ఇటు తెలుగులో అయినా అటు తమిళంలో అయినా రాజకీయాల నేపథ్యంలో పూర్తి స్థాయి సినిమాలు రావడం అరుదు  అందులోనూ పొలిటికల్ బ్యాక్ డ్రాప్ లో థ్రిల్లర్స్ మరీ అరుదు  ఈ అరుదైన జానర్లో తెరెక్కిన పకడ్బందీ చిత్రం ‘ధర్మయోగి’  తమిళ నేటివిటీ మనకు పరిచయం లేని నటీనటులు అక్కడక్కడా కొన్ని అనవసర సన్నివేశాల్ని పక్కనబెట్టేస్తే ‘ధర్మయోగి’ చాలా వరకు మన ప్రేక్షకులనూ మెప్పిస్తుంది  కమర్షియల్ ఎలిమెంట్స్ కు ఢోకా లేకుండానే ప్రేక్షకుడు కొత్తగా ఫీలయ్యే కథాకథనాలు ‘ధర్మయోగి’లో ఉన్నాయి  ఉత్కంఠ రేపే మలుపులతో రేసీ స్క్రీన్ ప్లేతో ఆద్యంతం ఆసక్తికరంగా సాగుతుందీ చిత్రం   రాజకీయాల్లో ఉండే వ్యక్తులు తమ లక్ష్యాల కోసం ఏమైనా చేస్తారు ఎంతకైనా తెగిస్తారనే కథాంశంతో తెరకెక్కిన చిత్రం ‘ధర్మయోగి’  ఇందులో కొన్ని ఉపకథలు ఉన్నప్పటికీ రాజకీయాల నేపథ్యంలో సాగే థ్రిల్లర్ కథాంశం దాని చుట్టూ వచ్చే మలుపులు ప్రధానంగా ప్రేక్షకుడిని ఆకర్షిస్తాయి  ప్రధాన పాత్రల్ని చక్కగా తీర్చిదిద్దడం కూడా ‘ధర్మయోగి’కి బలంగా మారింది  ధనుష్ పోషించిన రెండు క్యారెక్టర్లలో యోగి ఆసక్తి రేపుతుంది  ఆ పాత్రలో అతడి నటన కూడా అద్భుతంగా సాగింది  ఈ పాత్రకు జోడీగా త్రిష పాత్రను మరింత రసవత్తరంగా తీర్చిదిద్దాడు దర్శకుడు   ఈ సినిమాలో అతి పెద్ద సర్ప్రైజ్ త్రిష క్యారెక్టరే  ఓవైపు రాజకీయాల్లో ప్రత్యర్థులుగా ఉంటూనే ప్రేమికులుగా కొనసాగే యోగి-రుద్ర పాత్రల నేపథ్యంలో వచ్చే సన్నివేశాలు ఆసక్తి రేకెత్తిస్తాయి  ఈ పాత్రలే ప్రథమార్ధాన్ని వేగంగా నడిపిస్తాయి  ఇంటర్వెల్ బ్యాంగ్ ప్రేక్షకుడికి దిమ్మదిరిగేలా చేస్తుంది  దర్శకుడి ప్రతిభకు ఆ సన్నివేశం తార్కాణంగా నిలుస్తుంది   ప్రథమార్ధంతో పోలిస్తే ద్వితీయార్దం కొంత నిరాశ పరుస్తుంది  కానీ ఇక్కడ కూడా ట్విస్టులు బాగానే పేలాయి  తన కవల సోదరుడి హత్య వెనుక మిస్టరీని ధర్మ పాత్ర ఛేదించే వైనం ఆసక్తి రేపుతుంది  ప్రి క్లైమాక్సులో త్రిష పాత్ర చుట్టూ వచ్చే సన్నివేశాలు బాగున్నాయి  కాస్త అప్ అండ్ డౌన్స్ ఉన్నప్పటికీ ద్వితీయార్ధం కూడా బాగానే ఎంగేజ్ చేస్తుంది  కాకపోతే క్లైమాక్సే ‘ధర్మయోగి’కి అంత ఆకర్షణ కాలేకపోయింది  ఒక రకంగా సినిమాను ముగింపులో తేల్చేశాడు దర్శకుడు  అక్కడక్కడా కథనం నెమ్మదించినా కొన్ని అనవసర సన్నివేశాలు ఇబ్బంది పెట్టినా ఓవరాల్ గా ‘ధర్మయోగి’ ఒక చక్కటి పొలిటికల్ థ్రిల్లర్  తమిళ వాసనల్ని కూడా కొంచెం భరించాల్సి ఉంటుంది  సీరియస్ సినిమాల్ని ఇష్టపడేవాళ్లకు ఇది మంచి ఛాయిస్   నటీనటులు   నటుడిగా ధనుష్ స్థాయి ఏంటో చూపించే సినిమా ‘ధర్మయోగి’  కెరీర్లో తొలిసారి ద్విపాత్రాభినయం చేసిన ధనుష్ అలవోకగా రెండు పాత్రల్ని చేసుకుపోయాడు  లుక్ విషయంలో రెండు పాత్రలకు బాగా వేరియేషన్ చూపించాడు  ధర్మ పాత్రతో పోలిస్తే యోగి క్యారెక్టర్లో ధనుష్ ముద్ర బాగా కనిపిస్తుంది  ఆ పాత్ర గెటప్ నటన అన్నీ ఆకట్టుకుంటాయి  కాకపోతే ఈ పాత్రలో కొన్నిచోట్లు తమిళ అతడి కనిపిస్తుంది  దాన్ని భరించాల్సి ఉంటుంది  ధనుష్ ఇప్పటికే ఎన్నో గొప్ప పాత్రలు చేశాడు కాబట్టి అతడి గురించి ఇప్పుడు కొత్తగా చెప్పేదేం లేదు కానీఈ సినిమాలో త్రిష క్యారెక్టర్ గురించి మాత్రం ప్రత్యేకంగా ప్రస్తావించాలి  ‘ధర్మయోగి’లో త్రిష చేసిన పాత్ర ఆమెకు కెరీర్ బెస్ట్ అంటే అతిశయోక్తి ఏమీ లేదు  ఆమెలోని మరో కోణాన్ని ఈ సినిమా చూపిస్తుంది  పాత్ర ఎంత బాగుందో త్రిష నటన కూడా అంతే బాగుంది  అనుపమ పరమేశ్వరన్ పాత్ర పరిమితమే కానీ ఆమె కూడా బాగా చేసింది  మిగతా నటీనటుల్లో చాలా వరకు మనకు పెద్దగా పరిచయం లేనివాళ్లే   సాంకేతిక వర్గం   సంతోష్ నారాయణన్ పాటలు పర్వాలేదు  రెండు పాటలు బాగున్నాయి  పాటల్లో కూడా తమిళ నేటివిటీ ఎక్కువ కనిపిస్తుంది  తెలుగు లిరిక్స్ అంత క్యాచీగా లేవు  బ్యాగ్రౌండ్ స్కోర్ విషయంలో మాత్రం సంతోష్ అదరగొట్టాడు  తన ప్రత్యేకత చూపించాడు  ఆర్ ఆర్ ప్రేక్షకుడిని కథలో లీనం చేయిస్తుంది  వెంకటేష్ ఛాయాగ్రహణం కూడా బాగుంది  ప్రొడక్షన్ వాల్యూస్ కు ఢోకా లేదు  దురై సెంథిల్ కుమార్ ఒక స్టార్ హీరోతో పని చేయడం ఇదే తొలిసారి  అయినా అతను కథకే ప్రాధాన్యమివ్వడం అభినందనీయం  ‘‘ధర్మయోగి’కి అతడి కథాకథనాలే ప్రధాన ఆకర్షణ  అందరూ వెళ్లే దారిలో కాకుండా విభిన్నమైన కథను ప్రయత్నించాడతను  కథలో ట్విస్టుల్ని అతను ప్లేస్ చేసిన తీరు వాటిని రివీల్ చేసిన వైనం ఆకట్టుకుంటుంది  ‘ధర్మయోగి’ డైరెక్టర్స్ మూవీ అనడంలో సందేహం లేదు   చివరగా ధర్మయోగి ఎంగేజింగ్ పొలిటికల్ థ్రిల్లర్  
__________________________
  కాష్మోరా కార్తి ఆత్మల్ని తరిమికొట్టే బాబాగా అందరినీ నమ్మిస్తుంటాడు  కానీ అతనో బురిడీ బాబా  అతడి మోసానికి ఓ మంత్రి సైతం లొంగిపోతాడు  ఐతే అంతా సాఫీగా సాగిపోతున్న సమయంలో తాను కొనుగోలు చేసిన కోటలో ఉన్న దయ్యాల్ని తరిమి కొట్టాలంటూ ఓ వ్యక్తి కాష్మోరాను కలుస్తాడు  అతడిచ్చే డబ్బు కోసం కాష్మోరా ఆ కోటకు వెళ్తాడు  అక్కడ అతడికి విచిత్రమైన పరిస్థితులు ఎదురవుతాడు  ఆ కోటలో వందల ఏళ్లుగా దయ్యమై తిరుగుతున్న రాజ్ నాయక్ కాష్మోరాతో పాటు అతడి కుటుంబ సభ్యుల్ని కూడా లోపల బంధిస్తాడు  ఇంతకీ అతనలా ఎందుకు చేశాడు రాజ్ నాయక్ గతమేంటి ఈ కోట నుంచి కాష్మోరా ఎలా బయటపడ్డాడు అన్నది మిగిలిన కథ   కథనం - విశ్లేషణ   కాష్మోరా ఏదో ఒక్క జానర్ కు పరిమితం చేయలేని సినిమా  కొంత వరకు హార్రర్ కామెడీ బాటలో నడుస్తుంది  ఇంకొంత ఫాంటసీలా సాగుతుంది  మరికొంత పీరియడ్ ఫిలింలా ఉంటుంది  ఐతే వీటిలో ఏదీ అంత ప్రత్యేకమైన అనుభూతినివ్వదు  మూడు జానర్లనూ మిక్స్ చేసిన గోకుల్ అందించిన కిచిడీ మూవీ ఇది  మగధీర అరుంధతి బాహుబలి లాంటి సినిమాల సరసన నిలపాలని వాటి ఫార్మాట్లోనే కథను నడిపించే ప్రయత్నం చేసినా వాటిలో మాదిరే ఇందులోనూ భారీతనం కళ్లు చెదిరే ఆర్ట్ వర్క్ విజువల్ ఎఫెక్ట్స్ ఉన్నా పర్ఫెక్షన్ ఇంటెన్సిటీ లోపించడం వల్ల సినిమాను కామెడీగా నడిపించడం వల్ల ‘కాష్మోరా’ వాటికి దరిదాపుల్లో కూడా నిలవలేకపోయింది   ‘కాష్మోరా’ నుంచి ప్రేక్షకులు ఆశించింది ఒకటైతే దర్శకుడు ఇంకోటి ఇస్తాడు  పేరు చూసి ట్రైలర్ చూసి సినిమా అంతటా ఒక అద్భుత లోకంలో విహరింపజేస్తారన్న అభిప్రాయానికి వస్తాం కానీ ఆ లోకంలో మనల్ని ఉంచేది ఓ అరగంట మాత్రమే  ఆ అర గంట ఫ్లాష్ బ్యాక్ కూడా చాలా మామూలుగా సాగుతుంది  ఇలాంటి భారీ ఫ్లాష్ బ్యాక్ ప్లాన్ చేసుకున్నపుడు ముందుగా ప్రేక్షకుల్ని ఆ దిశగా సిద్ధం చేయడం ఆ మూడ్ క్రియేట్ చేయడం కీలకం  ఐతే దర్శకుడు గోకుల్ మాత్రం ఆ ప్రయత్నం చేయలేదు  మొదట్నుంచి కథనాన్ని లైటర్ వీన్లోనే నడిపించాడు   కామెడీ ప్రధానంగా కథను నడపడం వల్ల ఈ ఫ్లాష్ బ్యాక్ వచ్చే సమయానికి ప్రేక్షకుడి మూడ్ మరోలా ఉంటుంది  ఇక ఫ్లాష్ బ్యాక్ లో భారీతనానికి లోటు లేకపోయినా అది కేవలం అరగంటే ఉండటం అంత తక్కువ సమయంలో ఇంటెన్సిటీ చూపించలేకపోవడం వల్ల అది అనుకున్న స్థాయిలో ప్రేక్షకులపై ఇంపాక్ట్ వేయదు  ఐతే ఆ ఎపిసోడ్లోని భారీతనం నటీనటుల ప్రతిభవిజువల్స్ సెట్టింగ్స్ విజువల్ ఎఫెక్ట్స్ ఇలాంటి అదనపు ఆకర్షణలు ఎన్ని ఉన్నా ఆ ఎపిసోడ్లో సోల్ మాత్రం మిస్సయింది  ఆశించిన స్థాయిలో ఎగ్జైట్మెంట్ ఇవ్వదు ఆ ఎపిసోడ్   ఇక సినిమాలో ప్రేక్షకుల్ని మెప్పించే ప్రధాన అంశం కామెడీ  బురిడీ బాబా కాష్మోరా పాత్రలో కార్తి పండించిన వినోదం సినిమాకు ప్రధాన ఆకర్షణ  జనాల్ని బోల్తా కొట్టించే సన్నివేశాల్లో కానీ దయ్యానికి తాను దొరికిపోయినపుడు దాంతో పరాచికాలాడే సీన్లో కానీ కార్తి పండించిన కామెడీ బాగా నవ్విస్తుంది  ప్రథమార్ధం బోర్ కొట్టకుండా సాగిపోతుంది కానీ అందులో కథంటూ ఏమీ ఉండదు  ఇంటర్వెల్ ముందు అసలు కథ మొదలవుతుంది  దురదృష్టవశాత్తూ కథ మొదలుకానంత వరకే సినిమా ప్రేక్షకుల్ని టైంపాస్ చేయిస్తుంది  ఆ తర్వాత వ్యవహారమంతా గందరగోళంగా ఒక దిశా దశా లేకుండా సాగుతూ ప్రేక్షకుల్ని అసహనానికి గురి చేస్తుంది  ద్వితీయార్ధంలో ఎప్పుడు మొదలవుతుందా అని ఎదురు చూడాల్సిన పరిస్థితి  తీరా అది మొదలయ్యాక అనుకున్న స్థాయిలో లేకపోవడంతో నిరాశ చెందుతాం   ఫ్లాష్ బ్యాక్ ముగియగానే సినిమా ఎలా ముగియబోతోందో ఒక అంచనాకు వచ్చేస్తాం  ఐతే వెంటనే సినిమాను ముగించకుండా సాగదీశారు  సినిమా మీద ఉన్న కొంచెం ఇంప్రెషన్ కూడా పోయేలా సాగుతుంది క్లైమాక్స్  నిడివి రెండున్నర గంటలకు పైగా ఉండటం సినిమాకు కచ్చితంగా మైనస్  ద్వితీయార్ధంలో ఇష్టానుసారం సన్నివేశాలు పేర్చేశారు  ఓ 20 నిమిషాల నిడివి అయినా తగ్గించాల్సింది  విడివిడిగా చూస్తే కొన్ని పార్ట్స్ కొన్ని అంశాలు బాగానే అనిపించినా ఓవరాల్ గా ‘కాష్మోరా’ ఒక కంప్లీట్ మూవీ ఫీలింగ్ ఇవ్వదు   నటీనటులు   పెర్ఫామెన్స్ పరంగా కార్తి కెరీర్లో ‘కాష్మోరా’ ప్రత్యేకంగా నిలుస్తుంది  రెండు పాత్రల్లోనూ చక్కటి అభినయం ప్రదర్శించాడు  ముఖ్యంగా రాజ నాయక్ పాత్రలో అతణ్ని చూసి షాకవుతాం  ఫేస్ మ్యాపింగ్ టెక్నాలజీ ద్వారా ఆ పాత్రలో క్రౌర్యాన్ని పెంచే ప్రయత్నమేదో జరిగినా ఈ పాత్ర కోసం కార్తి పడ్డ కష్టం తెరమీద కనిపిస్తుంది  బాడీ లాంగ్వేజ్ హావభావాలు నటన అన్ని రకాలుగా ఈ పాత్రతో మెప్పించాడు కార్తి  కాష్మోరా పాత్రలో కామెడీ కూడా బాగానే పండించాడు  కాష్మోరా రాజ నాయక్ పాత్రల్లో ఉన్నది వేర్వేరు వ్యక్తులే అనిపించేలా వేరియేషన్ చూపించాడు కార్తి  సినిమాలో అతడిది వన్ మ్యాన్ షో  నయనతార కనిపించేది కాసేపైనా తనదైన ముద్ర వేసింది  శ్రీదివ్యది చెప్పుకోదగ్గ పాత్రేమీ కాదు  వివేక్ నవ్వించాడు  మిగతా వాళ్లంతా పర్వాలేదు   సాంకేతికవర్గం   ‘కాష్మోరా’ కోసం సాంకేతిక నిపుణులు బాగానే కష్టపడ్డారు  సంతోష్ నారాయణన్ సంగీతం ఇంతకుముందు ఇలాంటి జానర్లలో చూసిన సినిమాలతో పోలిస్తే భిన్నంగా అనిపిస్తుంది  పాటల్లో ఓయా ఓయా మినహా ఏవీ ఆకట్టుకోవు  పాటలు సినిమాకు మైనస్  బ్యాగ్రౌండ్ స్కోర్ మాత్రం బలంగా నిలిచింది  ముఖ్యంగా ఫ్లాష్ బ్యాక్ ఎపిసోడ్లో ఆర్ఆర్ అదిరిపోయింది  కొంచెం వెస్ట్రన్ టచ్ ఎక్కువవడం అక్కడక్కడా ఇబ్బందిగా అనిపించినా ఓవరాల్ గా సంతోష్ బ్యాగ్రౌండ్ స్కోర్ సినిమాకు బలంగా నిలిచింది  ఓం ప్రకాష్ ఛాయాగ్రహణం కూడా బాగుంది  ఆర్ట్ డైరెక్టర్ రాజీవన్ కృషి అడుగడుగునా కనిపిస్తుంది  సెట్టింగ్స్ అద్భుతంగా కుదిరాయి  ఫ్లాష్ బ్యాక్ లో విజువల్ ఎఫెక్ట్స్ బాగున్నాయి  కొన్ని చోట్ల మాత్రం కృత్రిమంగా అనిపిస్తాయి  అవసరం లేకున్నా కొన్ని చోట్ల వీఎఫెక్స్ జోడించారు  సినిమా పరిధికి మించి బాగానే ఖర్చు పెట్టింది పీవీపీ సంస్థ  దర్శకుడు గోకుల్ విషయానికి వస్తే ‘కాష్మోరా’ విషయంలో అతడికి క్లారిటీ మిస్సయిందేమో అనిపిస్తుంది  చాలా విషయాలు చెప్పాలని మూడు రకాల జానర్లను మిక్స్ చేసి కలగాపులగం చేశాడు  కామెడీ పండించడంలో అతడి ప్రతిభ కనిపిస్తుంది కానీ ‘కాష్మోరా’ లాంటి కథను పకడ్బందీ కథనంతో కన్విన్సింగ్ గా చెప్పడంలో మాత్రం అతను విజయవంతం కాలేకపోయాడు   చివరగా కాష్మోరా కలగాపులగం!  
__________________________
శాంతకుమార్ స్క్రీన్ ప్లే-దర్శకత్వం తాతినేని సత్యప్రకాష్  నారా రోహిత్ సినిమా అంటే మొదలైన కొన్ని నెలల్లో పూర్తవుతుంది ప్రేక్షకుల ముందుకు వచ్చేస్తుంది  ఐతే ‘శంకర’ సినిమా మాత్రం నాలుగేళ్ల ముందు మొదలై అనివార్య కారణాల వల్ల వాయిదా పడుతూ వచ్చి ఎట్టకేలకు ప్రేక్షకుల ముందుకొచ్చింది  తమిళ హిట్ మూవీ ‘మౌనగురు’కు రీమేక్ అయిన ఈ చిత్రానికి తాతినేని సత్యప్రకాష్ దర్శకత్వం వహించాడు  ఈ చిత్ర విశేషాలేంటో చూద్దాం పదండి     శంకర్ నారా రోహిత్ అంతర్ముఖుడిలా కనిపించే కుర్రాడు  అతడికి ఆత్మాభిమానం ఎక్కువ  అన్యాయాన్ని సహించలేడు  ఎవ్వరికీ భయపడడు  హాస్టల్లో ఉండి చదువుకుంటున్న శంకర్ కు కాలేజీలో కొన్ని ఇబ్బందులు ఎదురవుతాయి  వాటన్నింటినీ అధిగమించి కాలేజీలో ఉత్తమ విద్యార్థిగా పేరు తెచ్చుకుంటాడు  ఐతే సాఫీగా సాగిపోతున్న అతడి జీవితాన్ని ఒక సంఘటన మలుపు తిప్పుతుంది  ఒక పెద్ద క్రైమ్ చేసిన ఏసీపీ జాన్ విజయ్ దాన్ని కప్పి పుచ్చుకునే ప్రయత్నంలో తనకు అడ్డంకిగా ఉన్నవాళ్లందరినీ చంపుతూ వెళ్తాడు  ఆ క్రమంలో ఎవరో అనుకుని శంకర్ ను టార్గెట్ చేస్తారు ఏసీపీ కింద పని చేసే పోలీసులు  వాళ్ల వల్ల శంకర్ తీవ్రమైన ఇబ్బందులు ఎదుర్కొంటాడు  మరి ఈ ఇబ్బందుల నుంచి శంకర్ ఎలా బయటపడ్డాడు ఏసీపీ ఆట ఎలా కట్టించాడు అన్నది మిగతా కథ   కథనం - విశ్లేషణ   ‘శంకర’ దర్శకుడు తాతినేని సత్య ఇంతకుముందు కూడా రెండు తమిళ హిట్ సినిమాల్ని రీమేక్ చేశాడు  అవి  భీమిలి కబడ్డీ జట్టు ఎస్ఎంఎస్  వాటిలో అతడి పనితనం కనిపిస్తుంది  ఐతే అవి రెండూ మామూలు సినిమాలే  కానీ ‘మౌనగురు’ ఒక వైవిధ్యమైన థ్రిల్లర్  ఐతే నేటివిటీ స్క్రీన్ ప్లే ప్రధానంగా సాగే ఇలాంటి థ్రిల్లర్లను రీమేక్ చేయడం అంత సులువైన విషయం కాదు  ఇదే సినిమాను హిందీలోకి రీమేక్ చేసిన మురుగదాస్ సైతం మెప్పించలేకపోయాడు  తెలుగు వెర్షన్ విషయంలో తాతినేని సత్య కూడా మినహాయింపేమీ కాదు   ఆ మధ్య రాజశేఖర్ ‘సూదుకవ్వుం’ అనే థ్రిల్లర్ మూవీని తెలుగులోకి ‘గడ్డం గ్యాంగ్’ పేరుతో రీమేక్ చేశాడు  ‘సూదుకవ్వుం’ తమిళంలో బ్లాక్ బస్టర్  క్లాసిక్ లాగా నిలిచిపోయింది  కానీ తెలుగులో చూస్తే మాత్రం గందరగోళంగా అనిపిస్తుంది  దాదాపుగా యథాతథంగా తీసినా తేడా కొట్టేసింది  ‘శంకర’ కూడా దాదాపుగా ఇలాగే అనిపిస్తుంది  కథాకథనాల పరంగా పెద్దగా మార్పులేమీ లేవు  ఐతే టేకింగ్ భిన్నంగా కనిపిస్తుంది  ప్లాట్ ఇంట్రెస్టింగ్ గా అనిపించినా నారా రోహిత్ సిన్సియర్ పెర్ఫామెన్స్ తో సినిమాను నిలబెట్టడానికి తన వంతు ప్రయత్నం చేస్తున్నా బిగువైన కథనంతో సినిమాను నడిపించడంలో దర్శకుడు విఫలమయ్యాడు   తమిళ వెర్షన్ తో పోలికలు పక్కనబెట్టేసి మామూలుగా చూస్తే ‘శంకర’ ఓ మోస్తరుగా అనిపిస్తుంది  ఐతే ఎంటర్టైన్మెంట్ లేని ఇలాంటి డార్క్ మూవీస్ తెలుగులో ఆడిన సందర్భాలు అరుదు  థ్రిల్లర్ సినిమాల నిడివి సాధ్యమైనంత వరకు తక్కువగా ఉండేలా ఫోకస్డ్ గా సాగేలా ఉంటే బెటర్  కానీ ‘శంకర’ నిడివి రెండున్నర గంటలుంటుంది  ప్రథమార్ధంలో ఓవైపు హీరో తాలూకు సన్నివేశాల్ని మరోవైపు ఏసీపీకి సంబంధించిన ఎపిసోడ్ ను సమాంతరంగా నడిపిస్తూ స్క్రీన్ ప్లే సాగుతుంది  ఐతే రెండింట్లోనూ బిగి లేకపోవడంతో ప్రేక్షకుడు డీవియేట్ అయిపోతాడు  నారా రోహిత్ రెజీనాల లుక్ వర్తమానానికి భిన్నంగా ఉండటం ఎమ్మెస్ నారాయణ ఆహుతి ప్రసాద్ లాంటి దివంగత నటులు తెరమీద కనిపిస్తుండటంతో సినిమా ‘పాత’ అన్న ఫీలింగ్ కలుగుతుంది   ‘శంకర’లో నారా రోహిత్ పాత్ర ఇంట్రెస్టింగ్ గా అనిపిస్తుంది  అంతర్ముఖుడి పాత్రకు రోహిత్ బాగా సూటయ్యాడు  ఆ పాత్ర చుట్టూ అల్లుకున్న సన్నివేశాలు బాగున్నాయి  ముఖ్యంగా ఏసీపీ వ్యతిరేకంగా స్టూడెంట్స్ ఆందోళన చేసినపుడు కాల్పులకు భయపడి అందరూ పారిపోతే హీరో మాత్రం అలాగే కూర్చునే సీన్ బాగా పేలింది  హీరోయిజాన్ని ఎలివేట్ చేసే సీన్స్ పండాయి  ఐతే ద్వితీయార్ధం చాలా వరకు పెయిన్ ఫుల్ గా ఉండటం మైనస్ అయింది  హీరోను మెంటల్ హాస్పిటల్లో పెట్టి వేధించే సన్నివేశాల్ని మన ప్రేక్షకులు జీర్ణించుకోలేరు  హీరో మిస్టరీని ఛేదించే సన్నివేశాలు బాగానే అనిపిస్తాయి  ఏసీపీ పాత్రలో చేసిన తమిళ నటుడి ఓవరాక్షన్ వల్ల ఆ పాత్ర చుట్టూ అల్లుకున్న సన్నివేశాలు విసిగిస్తాయి  క్లైమాక్స్ సాగతీతగా అనిపిస్తుంది  క్రిస్ప్ గా ముగించాల్సింది  ఓవరాల్ గా ప్లాట్ విషయంలో ఓకే అనిపించినా కొన్ని సన్నివేశాలు ఆసక్తి రేకెత్తించినా బిగితో సాగని స్క్రీన్ ప్లే వల్ల లెంగ్త్ బాగా ఎక్కువైపోవడం వల్ల ‘శంకర’ నిరాశ పరుస్తుంది   నటీనటులు   ‘శంకర’ సినిమాకు ప్రధాన బలం నారా రోహితే  ఇది రోహిత్ కు అంతగా అనుభవం లేని రోజుల్లో పూర్తి చేసిన సినిమా  అయినా మెచ్యూరిటీ చూపించాడు  ఇది రోహిత్ కు సూటయ్యే సీరియస్ క్యారెక్టర్ కావడంతో ఈజీగా చేసేశాడు  ఎమోషన్లు బయటపడనివ్వకుండా సటిల్ పెర్ఫామెన్స్ ఇవ్వాల్సిన పాత్రలో రోహిత్ మెప్పించాడు  హీరోయిన్ రెజీనా కూడా ఆకట్టుకుంటుంది  ఆమె చాలా గ్లామరస్ గా కనిపించింది  విలన్ పాత్రలో జాన్ విజయ్ చికాకు కలిగిస్తాడు  ప్రతి సీన్లోనూ ఓవరాక్షన్ చేశాడతను  మిగతా వాళ్లంతా పర్వాలేదు   సాంకేతికవర్గం   టెక్నికల్ గా ‘శంకర’ వీక్ అనిపిస్తుంది  సాయికార్తీక్ సంగీతం కానీ సురేందర్ రెడ్డి ఛాయాగ్రహణం కానీ పెద్దగా ఆకట్టుకోలేదు  పాటలు సినిమాకు బ్రేకుల్లాగా అనిపిస్తాయి  నేపథ్య సంగీతం పర్వాలేదు  నిర్మాణ విలువలు ఏమంత గొప్పగా లేవు  ఇక దర్శకుడు తాతినేని సత్యప్రకాష్ ‘మౌనగురు’ను తెలుగీకరించడంలో తన ప్రత్యేకత చూపించలేకపోయాడు  ఆసక్తికర స్క్రీన్ ప్లే రాసుకోలేకపోయాడు  తమిళ వెర్షన్లో మూల కథ తీసుకుని తెలుగు ప్రేక్షకుల అభిరుచికి తగ్గట్లు క్రిస్ప్ గా సినిమాను తీర్చిదిద్దడంలో విఫలమయ్యాడు   చివరగా శంకర ప్లాట్ బాగుంది కానీ!  
__________________________
చంద్రశేఖర్ అలియాస్ చందు నవీన్ విజయ్ కృష్ణ ఎంకామ్ చదివి ఉద్యోగం లేక ఇబ్బంది పడుతుంటాడు  తప్పనిసరి పరిస్థితుల్లో తాను ఎంబీబీఎస్ చదివానని చెప్పుకుని నందిని నర్సింగ్ హోం అనే హాస్పిటల్లో వైద్యుడిగా చేరతాడు  అక్కడ కాంపౌండర్ గా పని చేసే స్నేహితుడి సాయంతో ఎలాగోలా నెట్టుకొస్తుంటాడు  ఆ హాస్పిటల్ యజమాని అయిన నందిని నిత్య అతణ్ని ఇష్టపడుతుంది  ఐతే గతంలో అమూల్య శ్రావ్య అనే అమ్మాయితో ప్రేమలో ఎదురైన చేదు అనుభవాన్ని దృష్టిలో పెట్టుకుని నందినికి కొంచెం దూరంగా ఉంటాడు చందు  ఇదిలా ఉంటే చందు చేసిన తప్పిదం కారణంగా ఒక ప్రాణమే పోతుంది  దీనికి తోడు నందిని నర్సింగ్ హోంలో కొన్ని అనూహ్య పరిణామాలు జరుగుతాయి  ఇంతకీ చందు ఏం తప్పు చేశాడు హాస్పిటల్లో తెర వెనుక ఏం జరుగుతుంటుంది అమూల్యతో అతడి గతమేంటి నిత్యతో చందు వ్యవహారం ఎక్కడిదాకా వెళ్లింది అన్నది మిగతా కథ   కథనం-విశ్లేషణ కొంచెం బ్యాగ్రౌండ్ ఉన్న ఫ్యామిలీ నుంచి ఒక కొత్త హీరో వస్తున్నాడంటే అతణ్ని మాస్ హీరోగా ప్రొజెక్ట్ చేయడానికి మసాలాలన్నీ వేసి కథలు తయారు చేయడానికి ప్రయత్నిస్తుంటారు  ఇమేజ్ తో సంబంధం లేకుండా హీరో బిల్డప్పులు ఇంట్రడక్షన్ సాంగ్ డ్యాన్సింగ్ టాలెంట్ చూపించే పాటలు భారీ ఫైట్లు ఇలాంటి తతంగం చాలా ఉంటుంది  నవీన్ అరంగేట్ర సినిమా విషయంలో ఇలాంటివేమీ లేకుండా ఒక సింపుల్ కథను సింపుల్ గా చెప్పడానికి ప్రయత్నించినందుకు నవీన్ ను కేవలం ఒక ‘నటుడి’గా పరిచయం చేయాలని చూసినందుకు ముందు ‘నందిని నర్సింగ్ హోం’ టీంను అభినందించాలి   ‘నందిని నర్సింగ్ హోం’ ఎక్కడా ఓవర్ ద బోర్డ్ వెళ్లకుండా సింపుల్ గా సాగిపోయే ఒక ఎంటర్టైనర్  లాజిక్ గురించి పెద్దగా పట్టించుకోకుండా ప్రేక్షకుడి బుర్రకు మరీ పరీక్షలేమీ పెట్టకుండా టైంపాస్ చేయిస్తూ సాగిపోయే కథ ఇది  కథ మరీ గొప్పగా ఏమీ ఉండదు  కథనంలో అంత బిగి కూడా కనిపించదు  కానీ చాలా వరకు బోర్ కొట్టించకుండా టైంపాస్ చేయించేయడంలో మాత్రం ఈ సినిమా విజయవంతమైంది  ఈ విషయంలో కామెడీ ప్రధాన పాత్ర పోషించింది  ఇందులో హార్రర్ సస్పెన్స్ ఉన్నప్పటికీ వాటి మీద పెద్దగా ఫోకస్ పెట్టలేదు  ప్రధానంగా కథనాన్ని కామెడీతో నడిపించే ప్రయత్నమే చేశాడు కొత్త దర్శకుడు పి వి గిరి  కొన్ని చోట్ల అవసరానికి మించి కామెడీ మీద ఆధారపడటం వల్ల కథ పక్కదోవ పట్టినట్లు అనిపించినా సినిమాకు మాత్రం ప్రధాన ఆకర్షణ ఆ కామెడీనే   ఓవైపు పోలీసులకు భయపడి కోమాలో ఉన్నవాడిగా నటిస్తూ హాస్పిటల్లో చేరే దొంగగా వెన్నెల కిషోర్ మరోవైపు హాస్పిటల్లో గది తీసుకుని అక్కడే ‘బిజినెస్’ నడిపించే జగత్ కంత్రీగా సప్తగిరి ఇంకోవైపు కన్నింగ్ కాంపౌండర్ గా సప్తగిరి ఈ ముగ్గురినీ దర్శకుడు సరిగ్గా వాడుకుని కామెడీ బండిని లాగించేశాడు  హీరో నవీన్ కూడా వాళ్లలో ఒకడిగా మారిపోయి కామెడీ పండించడానికి సిన్సియర్ ఎఫర్టే పెట్టాడు  దీంతో సినిమాలో రెండు అర్ధాల్లోనూ కామెడీకి ఢోకా లేకపోయింది  ముఖ్యంగా నవీన్-సప్తగిరి-వెన్నెల కిషోర్ కాంబినేషన్లో వచ్చే సన్నివేశాలు హిలేరియస్ గా సాగుతాయి   హీరో ఫ్లాష్ బ్యాక్ లవ్ స్టోరీలో అంత విశేషం ఏమీ లేదు కానీ అది కూడా పెద్దగా ఇబ్బంది పెట్టదు  అది అబ్ రప్ట్ గా ఎండ్ అయిన ఫీలింగ్ కలుగుతుంది కానీ దానికి చివర్లో జస్టిఫికేషన్ ఇచ్చాడు దర్శకుడు  ఐతే వర్తమానంలోకి వచ్చేసరికి కామెడీలో పడి దర్శకుడు అసలు కథను సరిగా నడిపించలేకపోయాడు  ఇంటర్వెల్ దగ్గర సీరియస్ టర్న్ తీసుకునే కథను ఆ తర్వాత బిగితో నడిపించడంలో దర్శకుడు విఫలమయ్యాడు  అంత సీరియస్ విషయం జరిగాక దాని తాలూకు టెంపోను ఆ తర్వాత కొనసాగించలేదు  హీరో చేసిన తప్పు వల్ల ఒక డాక్టర్ అనూహ్యంగా చనిపోతే అతడికేమైందన్నది పోస్టుమార్టం రిపోర్టులో తెలియకుండా ఉంటుందా  ఐతే ఎంబీబీఎస్ చదవని కుర్రాడు హాస్పిటల్లో డాక్టర్ గా కంటిన్యూ అయిపోవడం అన్నదాంట్లోనే లాజిక్ లేదు కాబట్టి మిగతా విషయాలు ఎలా ఉన్నా పర్వాలేదు లైట్ అన్నట్లుగా దర్శకుడు కథను నడిపించేశాడు  కథనం పరంగా ప్రథమార్ధంలో కనిపించిన వేగం ద్వితీయార్ధంలో ఉండదు  కథ పాకాన పడాల్సిన టైంలోనూ దర్శకుడు కామెడీనే నమ్ముకున్నాడు  పైగా లెంగ్త్ కూడా ఎక్కువైపోవడంతో ద్వితీయార్ధం గాడి తప్పింది  హీరోకు నిజం తెలిశాక చకచకా సినిమాను ముగించకుండా సాగదీశారు  ప్రి క్లైమాక్సులో వచ్చే పాట అనవసరం   క్లైమాక్స్ ట్విస్టు థ్రిల్లింగ్ గానే ఉంది కానీ దాన్ని ఎవరు ఎలా రిసీవ్ చేసుకుంటారో చెప్పలేం  నిజానికి ఈ కథకు అలాంటి ముగింపు ఉంటుందని ఊహించలేం  ఓవరాల్ గా చూస్తే ‘నందిని నర్సింగ్’ లోపాలున్నప్పటికీ వాటిని కప్పిపుచ్చే వినోదం టైంపాస్ చేయించేస్తుంది    నటీనటులు ‘నందిని నర్సింగ్ హోం’ సినిమాలాగే నవీన్ కూడా సింపుల్ గా ఉన్నాడు  కథాకథనాల పరంగానే కాక నవీన్ నటన పరంగా చూసినా ఇది అతడి తొలి సినిమా లాగా అనిపించదు  రెగ్యులర్ గా సినిమాలు చేస్తున్నవాడిలా ఈజ్ చూపించాడు  పాత్రలో సులభంగా ఒదిగిపోయాడు  కొన్ని సన్నివేశాల్లోనే అతడికి అతడి నటనకు అలవాటు పడిపోతాం  ఇంట్రడక్షన్లో కానీ సినిమాలో మరెక్కడా కానీ కొత్త హీరోకిచ్చే బిల్డప్పుల కోసం ప్రయత్నించకపోవడంలోనే అతను ఆకట్టుకుంటాడు  లుక్స్ ఏవరేజే కానీ నవీన్ నటన మాత్రం మెప్పిస్తుంది  హీరోయిన్లు సినిమాకు ఆకర్షణ కాలేకపోయారు  హీరోను డామినేట్ చేయకూడదనుకున్నారో ఏమో గ్లామర్ విషయంలో ఇద్దరూ వీక్ హీరోయిన్లనే పెట్టారు  శ్రావ్య నిత్య లుక్స్ పరంగా పూర్  నటన పర్వాలేదు  వెన్నెల కిషోర్ సప్తగిరి షకలక శంకర్ ముగ్గురూ తమ పాత్రలకు న్యాయం చేశారు  వాళ్ల కామెడీ టైమింగ్ కు తగ్గట్లుగా పాత్రల్ని తీర్చిదిద్దడంతో బాగా నవ్వించారు  జయప్రకాష్ జయప్రకాష్ రెడ్డి పాత్రలకు తగ్గట్లుగా నటించారు   సాంకేతికవర్గం అచ్చు సంగీతం ఓకే  నిన్నే చూస్తున్నా బ్యాగ్రౌండ్ స్కోర్లో వాడుకున్ థీమ్ మ్యూజిక్ బాగున్నాయి  మిగతా పాటలు పర్వాలేదు  నేపథ్య సంగీతంలో కొన్నిచోట్ల అనవసర హంగామా ఎక్కువైంది  దాశరథి శివేంద్ర ఛాయాగ్రహణం ఏవేరేజ్  కథ ఇక్కడే సాగుతోంది అని చెప్పడానికి పదే పదే నర్సింగ్ హోం లాంగ్ షాట్ చూపించడం లాంటివి అనవసరం అనిపిస్తాయి  ప్రొడక్షన్ వాల్యూస్ ఏమంత గొప్పగా లేవ  తక్కువ ఖర్చులో పరిమితమైన లొకేషన్లలో సినిమాను ముగించేశారు  పి వి గిరి దర్శకుడిగా ప్రత్యేకమైన ముద్ర వేయలేదు కానీ సినిమాను బాగానే డీల్ చేశాడు  ముఖ్యంగా కామెడీ విషయంలో అతడికి పట్టుందన్న సంగతి చాలా సన్నివేశాల్లో తెలుస్తుంది  కామెడీ సీన్స్ చూస్తే దర్శకుడు కొత్త వాడన్న అభిప్రాయమే కలగదు  స్క్రీన్ ప్లే విషయంలో మరింత కసరత్తు చేయాల్సింది  కథనంలో బిగి లేదు  ఐతే ఒక కొత్త హీరోను పెట్టుకుని ఈ కథతో టైంపాస్ చేయించినందకు అతను అభినందించవచ్చు   చివరగా నందిని నర్సింగ్ హోం టైంపాస్ చేయిస్తుంది  
__________________________
ఇండియాలో ఉన్న పేరుమోసిన రాజకీయ నాయకుల బ్లాక్ మనీని తన దగ్గర పెట్టుకుని జాగ్రత్తగా కాపాడుతూ వేరే దేశంలోని ఒక దీవిలో అజ్నాతవాసం గడుపుతుంటాడు మాఫియా డాన్ జావెద్ ఇబ్రహీం జగపతిబాబు  అతడి కూతురు ఆలియా అదితి ఆర్యను తొలి చూపులోనే ప్రేమిస్తాడు స్ట్రీట్ ఫైటర్ కళ్యాణ్ రామ్ నందమూరి కళ్యాణ్ రామ్  ముందు కళ్యాణ్ ను అసహ్యించుకున్నా ఆ తర్వాత అతణ్ని ప్రేమిస్తుంది ఆలియా  అనుకోకుండా కళ్యాణ్ తో జావెద్ కు స్నేహం కుదురుతుంది  కళ్యాణ్ ప్రేమిస్తోంది తన కూతుర్నే అని తెలియకుండా అతడికి పరోక్షంగా జావెదే సాయం చేస్తాడు  ఐతే తన కూతురు ప్రేమిస్తోంది కళ్యాణ్ నే అని తెలిశాక జావెద్ ఉగ్రరూపం దాలుస్తాడు  అప్పుడే కళ్యాణ్ తన గుట్టు విప్పడానికే వచ్చాడని తెలుస్తుంది  ఇంతకీ కళ్యాణ్ అసలు పేరేంటి అతడి మిషన్ ఏంటి దాన్ని అతను ఎలా నడిపించాడు అన్నది మిగతా కథ   కథనం-విశ్లేషణ లక్షల కోట్ల బ్లాక్ మనీని డీల్ చేసే ఒక డాన్  అతడికి కరీం బీడీ తాగకపోతే నోరు లాగేస్తుందట  ఆ డాన్ కు దగ్గర్లో కూర్చుని అదే బ్రాండు బీడీ కాలుస్తాడు హీరో  అంతే ఆ డాన్ లేచి వెళ్లి హీరో పక్కన వాలిపోతాడు  అతడితో ఫ్రెండ్షిప్ చేసేస్తాడు  ఓ అమ్మాయిని ఎలా పడేయాలో తెలియక హీరో తల బద్దలు కొట్టుకుంటుంటే ఒక పొయెటిక్ డైలాగ్ నేర్పిస్తాడు  హీరో అది వెళ్లి అతడి కూతురికే చెప్పి ఆమెను ప్రేమలో పడేస్తాడు  ఇలా తండ్రీ కూతుళ్లిద్దరినీ పడేసి గుట్టు మొత్తం రట్టు చేసేస్తాడు హీరో  ఇలా సాగుతాయి ‘ఇజం’ సినిమాలోని సన్నివేశాలు  ఇలాంటి సన్నివేశాలతో మొదలుపెట్టి అవినీతి మీద పోరాటం అంటూ ఒక సీరియస్ కథ చెబితే ఎలా ఉంటుంది  అవినీతి మీద పోరాటం నేపథ్యంలో భారతీయుడు ఠాగూర్ అపరిచితుడు లాంటి సినిమాలు చాలా చూశాం  వాటిలో కమర్షియల్ విలువలకు ఢోకా లేదు  అలాగే సీరియస్ నెస్ కూడా మిస్ కాలేదు  ఇలాంటి కథలకు మసాలాలు ఎన్ని అద్దినా బేసిక్ ప్లాట్ విషయంలో కొంచెం సీరియస్ నెస్ ఆశిస్తాం  కథ ఎమోషనల్ గా ప్రేక్షకుడిని కదిలించడం ఇక్కడ చాలా కీలకమైన విషయం  ‘ఇజం’ సినిమాలో అదే మిస్సయింది  జూలియన్ అసాంజె బయటపెట్టిన వికీ లీక్స్ ఆధారంగా అల్లుకున్న కథ ఇది  ఎంచుకున్న ప్లాట్ ఓకే కానీ దాన్ని నరేట్ చేసిన విధానమే సరిగా లేదు    డెప్త్ లేని బలహీనమైన క్యారెక్టర్లే ‘ఇజం’ సినిమాకు బలహీనత  ముఖ్యంగా ఈ కథకు కీలకమైన జగపతి బాబు క్యారెక్టరే తేలిపోవడంతో సినిమాలోనూ సీరియస్ నెస్ మిస్సయింది  విలన్ హీరో బీడీ ఫ్రెండ్షిప్ ఆ సమయానికి సరదాగానే అనిపిస్తుంది కానీ అసలు హీరో లక్ష్యమేంటో తెలిశాక మాత్రం సిల్లీగా తోస్తుంది  ఇక హీరో హీరోయిన్ల ప్రేమకథ ఎప్పట్లాగే పూరి తరహాలోనే సాగిపోతుంది  హీరో హీరోయిన్ని అల్లరి పెట్టడం ఒక టీజింగ్ సాంగ్ కట్ చేస్తే ఆమె ప్రేమలో పడిపోవడం ఇలా నడుస్తుంది ప్రథమార్ధం  ఇంటర్వెల్ పాయింట్ ఏంటో ముందే ప్రేక్షకుడు ఒక అంచనాకు వచ్చేస్తాడు  ప్రథమార్ధం ఒక మాదిరిగా టైంపాస్ అయితే చేయిస్తుంది   ఇక ద్వితీయార్ధంలో ‘ఇజం’ అసలు కథ మొదలవుతుంది  హీరో మిషన్ ఏంటన్నది చూపించడం మొదలుపెడతారు  వికీ లీక్స్ కాన్సెప్ట్ గుర్తుకు తెస్తూ సాగుతాయి సన్నివేశాలు  ఇవి ఏమంత ఆసక్తి కలిగించవు  వికీ లీక్స్ కాన్సెప్ట్ మీద మీడియాలో వచ్చిన వార్తల్ని బేస్ చేసుకుని పైపైన సన్నివేశాల్ని తీసేశాడు పూరి  హీరో కాబట్టి ఏమైనా చేసేస్తాడు అన్నట్లుగా అతను వ్యవస్థ మొత్తాన్ని చేతుల్లోకి తీసేసుకుంటాడు  బ్యాంకు అకౌంట్లను హ్యాక్ చేసేయడం డబ్బులు లాగేయడానికి సంబంధించిన సన్నివేశాలు సిల్లీగా అనిపిస్తాయి  మాస్క్ వేసుకుని హీరో చెప్పే డైలాగులు అతను చేసే పనులు చూస్తే ఆసక్తి సన్నగిల్లిపోతుంది  హీరో మిషన్ ఏంటో తెలిశాక ఇక క్లైమాక్స్ ఎప్పుడొస్తుందా అని ఎదురుచూడటమే మిగులుతుంది   ‘ఇజం’ క్లైమాక్సులో కూడా కొత్తదనం ఏమీ లేదు  ఐతే దాన్ని తీర్చిదిద్దిన విధానం మాస్ ప్రేక్షకుల్ని అలరించొచ్చు  అందులో వచ్చే డైలాగులు ఓ వర్గం ప్రేక్షకుల్లో ఉత్తేజం రేకెత్తిస్తాయి  ఆ సన్నివేశంలో కళ్యాణ్ రామ్ పెర్ఫామెన్స్ నందమూరి అభిమానుల్ని ఆకట్టుకోవచ్చు  సినిమాలో చెప్పుకోదగ్గ విశేషాలు క్లైమాక్స్ యాక్షన్ సన్నివేశాలే  బేసిక్ ప్లాట్ బాగున్నా దాన్ని డీల్ చేసిన విధానం బాలేకపోవడంతో ‘ఇజం’ అంచనాల్ని అందుకోలేకపోయింది  నందమూరి అభిమానులకు కళ్యాణ్ రామ్ మేకోవర్ అతడి పెర్ఫామెన్స్ ఆకట్టుకోవచ్చు  మాస్ ప్రేక్షకుల్ని ‘ఇజం’ కొంతవరకు సంతృప్తి పరచవచ్చు    నటీనటులు నందమూరి కళ్యాణ్ రామ్ కొత్తగా కనిపిస్తాడు ‘ఇజం’లో  లుక్ యాక్టింగ్ పరంగా అతడికి ఈ సినిమా మేకోవరే  అతడి కష్టం తెర మీద కనిపిస్తుంది  హీరోయిన్ అదితి ఆర్య ఏమంత ఆకట్టుకోదు  కొన్నిసార్లు క్యూట్ గా అనిపిస్తుంది కానీ హీరోయిన్ గా ఆమెను చూస్తే ప్రేక్షకుల్లో ఏమంత ఎగ్జైట్మెంట్ కలగకపోవచ్చు  ఆమె నటన గురించి చెప్పడానికేం లేదు  జగపతి బాబు ఎప్పట్లాగే స్టైలిష్ లుక్ లో దర్శనమిచ్చాడు  కానీ ఆయన పాత్రను పూరి తేల్చిపడేశాడు  అసలు ఈ సినిమాలో జగపతి పాత్ర ఏంటో కూడా చెప్పడం కష్టం  ‘నాన్నకు ప్రేమతో’ లాంటి సినిమాల్లో జగపతి బాబును గుర్తు తెచ్చుకుని ఈ క్యారెక్టర్లో చూస్తే ఏదోలా అనిపిస్తుంది  తనికెళ్ల భరణి బాగా చేశాడు  వెన్నెల కిషోర్ మొదట్లో కాస్త నవ్వించాడు  మిగతా వాళ్లంతా మామూలే   సాంకేతిక వర్గం అనూప్ రూబెన్స్ పాటల్లో ఒకటి రెండు పర్వాలేదు  హీరో హీరోయిన్ల మధ్య వచ్చే డ్యూయెట్ శ్రావ్యంగా ఉంది  నేపథ్య సంగీతం విషయంలో అనూప్ సర్ప్రైజ్ చేస్తాడు  తాను కూడా కమర్షియల్ సినిమాలకు సరిపోయే బ్యాగ్రౌండ్ స్కోర్ ఇవ్వగలనని రుజువు చేశాడు  ముఖేష్ ఛాయాగ్రహణం సినిమాలో చెప్పుకోదగ్గ ఆకర్షణల్లో ఒకటి  ఛేజ్ సీన్లలో యాక్షన్ ఎపిసోడ్లలో అతడి పనితనం కనిపిస్తుంది  నిర్మాణ విలువల విషయంలో కళ్యాణ్ రామ్ రాజీ పడలేదు  సినిమా రిచ్ గా తెరకెక్కింది  ఇక పూరి జగన్నాథ్ రైటింగ్ దగ్గరే నిరాశ పరిచాడు  ఆయన రైటింగ్ లో ఒకప్పుడున్న స్పార్క్ మిస్సయింది  పూరి ముద్ర కనిపించలేదు ‘ఇజం’లో  ఒకప్పుడు కథ ఎలా ఉన్నా స్క్రీన్ ప్లేతో మ్యాజిక్ చేసేవాడు పూరి  ఐతే గత కొన్ని సినిమాల తరహాలోనే ఇందులోనూ స్క్రీన్ ప్లే మైనస్ అయింది  అనాసక్తికర కథనం మామూలు సన్నివేశాలతో పూరి నిరాశ పరిచాడు   చివరగా పూరి ఇజం డెప్త్ లేదు బాస్  
__________________________
  కృష్ణ ప్రభుదేవా ఓ మారుమూల పల్లెటూరి నుంచి ముంబయికి వెళ్లి ఉద్యోగం సంపాదించి సెటిలైన కుర్రాడు  అతడికి ఇంగ్లిష్ గ్రామర్ మిస్టేకుల్లేకుండా మాట్లాడే మోడర్న్ అమ్మాయిని పెళ్లి చేసుకోవాలని కోరిక  అతను ఆ ప్రయత్నంలో ఉండగా తీవ్ర అనారోగ్యంతో బాధపడుతున్న తన బామ్మ కోసం చదువురాని పల్లెటూరి అమ్మాయి అయిన దేవి తమన్నాను పెళ్లి చేసుకోవాల్సి వస్తుంది  ఆ తర్వాత ఆమెను తీసుకుని ముంబయికి చేరుకుంటాడతను  ఐతే వీళ్లిద్దరూ కలిసి ఓ కొత్త ఇంట్లో దిగాక అనూహ్య పరిణామాలు జరుగుతాయి  దేవి పూర్తిగా మారిపోతుంది  చాలా మోడర్న్ గా తయారై సినిమా హీరోయిన్ గా అవకాశం కూడా సంపాదిస్తుంది  పెద్ద హీరో అయిన రాజ్ కరణ్ సోనూ సూద్ ఆమెను చూసి ఇష్టపడతాడు  తనతో సినిమా కూడా చేస్తాడు  ఇంతకీ దేవిలో ఆ మార్పు ఎందుకొస్తుంది ఆమె ఉండే ఇంట్లో ఏం జరిగింది అన్నది తెరమీదే చూసి తెలుసుకోవాలి   కథనం - విశ్లేషణ   హార్రర్ సినిమాలంటే ఒకప్పుడు హార్రర్ సినిమాలే  వాటిని చూసి జనాలు జడుసుకునేవాళ్లు  ఆ తర్వాత హార్రర్ కు కామెడీ జోడించి నవ్వించడం మొదలుపెట్టారు దర్శకులు  ఈ ఫార్ములా కొన్నేళ్ల పాటు బాగానే నడిచింది  కానీ ఈ మధ్య ఈ జానర్లో వస్తున్న సినిమాలన్నీ ఒకే తరహాలో సాగుతూ మొహం మొత్తేస్తున్నాయి  ఒకప్పుడు హార్రర్ సినిమాలు చూసి భయంతో జడుసుకునే జనాలు హార్రర్ కామెడీల్లో రొటీన్ ఫార్ములాను చూసి జడుసుకునే పరిస్థితి వచ్చింది  హీరో హీరోయిన్లు వాళ్ల వెంట ఇద్దరు ముగ్గురు కమెడియన్లు కలిసి ఓ ఇంట్లో అడుగుపెట్టడం హీరోయిన్ కు దయ్యం పట్టడం అది హీరోను కమెడియన్లను ఉతికారేయడం ఇదే హార్రర్ కామెడీల ఫార్ములా అయిపోయింది   ‘అభినేత్రి’ విషయానికి వస్తే ఇందులోనూ హీరో హీరోయిన్ ఓ ఇంట్లో అడుగుపెడతాడు  హీరో వెంట ఓ కమెడియన్ కూడా ఉంటాడు  హీరోయిన కు దయ్యం కూడా పడుతుంది  కాకపోతే ఆ దయ్యంతో వీళ్లను కొట్టించి కామెడీ పుట్టించాలని ప్రయత్నించనందుకు ముందు దర్శకుడు ఎ ఎల్ విజయ్ ను అభినందించాలి  అలాగే అనవసరంగా ప్రేక్షకుల్ని భయపెట్టాలని కూడా విజయ్ ప్రయత్నించలేదు  పెద్దగా మలుపులేమీ లేకుండా ప్రేక్షకులకు పరీక్షలేమీ పెట్టకుండా మామూలుగా కథనే ప్లెజెంట్ గా చెప్పే ప్రయత్నం చేశాడు  కథ పరంగా ‘అభినేత్రి’లో గొప్ప విశేషాలేమీ లేవు  కాకపోతే హడావుడి లేకుండా సింపుల్ గా సాగిపోయే కథనం నటీనటుల చక్కటి అభినయం సాంకేతిక విలువలు సినిమాకు బలంగా మారి పర్వాలేదనిపించే ప్యాకేజ్ లాగా తయారైంది ‘అభినేత్రి’   కథాకథనాల్లో అంత బలం లేకపోయినా మంచి ఆర్టిస్టుల్ని సాంకేతిక నిపుణుల్ని పెట్టుకుని ప్రొడక్షన్ వాల్యూస్ బాగుండేలా చూసుకుంటే సినిమా గ్రాఫ్ ఎలా పెరుగుతుందో చెప్పడానికి ‘అభినేత్రి’ని రుజువుగా చెప్పొచ్చు  ప్రభుదేవాను నటుడిగా ఎంత మిస్సవుతన్నామో ‘అభినేత్రి’ చూస్తే అర్థమవుతుంది  తనకు మాత్రమే సాధ్యమైన కామెడీ టైమింగ్ బాడీలాంగ్వేజ్ తో తెరపైన కనిపించిన ప్రతిసారీ ఎంటర్టైన్ చేశాడు ప్రభుదేవా  ఇక తమన్నా ఇటు అభినయంతో అటు అందంతో కట్టిపడేసింది  ఆమె ఇంత అందంగా మరే సినిమాలోనూ కనిపించలేదంటే ఆశ్చర్యం లేదు  ఇక సప్తగిరి కూడా తన వంతుగా వినోదం పంచడం చక్కటి సాంకేతిక విలువలు కూడా తోడవడం వల్ల కథనం చాలా వరకు ప్లెజెంట్ గా సాగిపోతుంది   కథ పరంగా ‘అభినేత్రి’ విషయంలో కొత్తదనం ఏమీ లేదు  బాలీవుడ్ మూవీ ‘ఓం శాంతి ఓం’ నుంచి తెలుగు-తమిళంలో వచ్చిన అనేక హార్రర్ కామెడీల ఛాయలు కనిపిస్తాయి  కథనం కూడా చాలా వరకు ప్రేక్షకుడి అంచనాలకు తగ్గట్లు సాగిపోతుంది  ఎక్కడా హై పాయింట్స్ థ్రిల్లింగ్ మూమెంట్స్ లేవు  దయ్యం చుట్టూ సాగే సినిమానే అయినా ఎక్కడా కూడా భయపెట్టడానికి ప్రయత్నించలేదు దర్శకుడు  ప్రధానంగా కామెడీ మీదే సినిమాను నడిపించాడు  అలాగని కామెడీ కూడా పేలిపోయే స్థాయిలో ఏమీ లేదు  కానీ ఉన్నంతలో ఎంటర్టైన్ చేస్తూ సాగిపోతుంది   సినిమా అంటే పిచ్చి ఉన్న అమ్మాయి తన కోరిక నెరవేరకుండా చనిపోయి తాను ఉన్న ఇంట్లోకి వచ్చిన అమ్మాయి శరీరంలోకి వచ్చి తన కోరిక నెరవేర్చుకోవడమే ‘అభినేత్రి’ కథ  ఈ కథ దీని చుట్టూ అల్లుకున్న కథనం చూస్తే అంత ఎగ్జైటింగ్ గా మాత్రం లేదు  ఇలాంటి కథాకథనాలతో మూడు భాషల్లో సినిమా తీసేంత సీన్ కూడా లేదు  కాకపోతే ఎంచుకున్న ఆర్టిస్టులు మూడు భాషల వాళ్లకూ కనెక్టయ్యేవాళ్లే కావడం ఇందులోని మినిమం గ్యారెంటీ వినోదం అన్ని రకాల ప్రేక్షకుల్ని ఎంటర్టైన్ చేసేలా ఉండటం ‘అభినేత్రి’కి బలం అయింది  పెద్దగా అంచనాలేమీ పెట్టుకోకుండా వెళ్తే ‘అభినేత్రి’ ఓ మోస్తరుగా ఎంటర్టైన్ చేసి పంపిస్తుంది    నటీనటులు   ముందే చెప్పుకున్నట్లు ప్రభుదేవా పాత్ర అతడి నటనే సినిమాకు ప్రధాన ఆకర్షణ  ఎదుటివాడి మీద కోపం వచ్చినపుడు అతణ్ని మనసులోనే చితగొట్టేసినట్లు ఊహించుకోవడం అన్నది కొత్త పాయింటేమీ కాదు  కానీ అదే ఊహను ప్రభుదేవా కోణంలో చూస్తే కడుపుబ్బ నవ్వుకుంటాం  చాలా మామూలు సన్నివేశాలు కూడా ప్రభుదేవా కారణంగా ఎంగేజ్ చేస్తాయి  ప్రభుదేవా నుంచి ఆశించే స్థాయిలో ఇందులో అతడి డ్యాన్సులు లేవు కానీ ఉన్నంతలో పర్వాలేదు  హీరోయిన్ తమన్నాతోనే కాక కమెడియన్ సప్తగిరితోనూ ప్రభుదేవాకు చక్కటి కెమిస్ట్రీ కుదిరింది  తమన్నాకు ఇది కెరీర్ బెస్ట్ పెర్ఫామెన్స్ అని చెప్పొచ్చు  ఆమె అన్ని రకాలుగూ ఆకట్టుకుంది  ఇటు అమాయకమైన పల్లెటూరి అమ్మాయిగా అటు హీరోయిన్ గా చక్కటి నటన కనబరిచింది  ఆమె గ్లామర్ షో కుర్రాళ్లకు విందే  డ్యాన్సుల్లో ప్రభుదేవాకు దీటుగా అదరగొట్టింది  సోనూ సూద్ కూడా పాత్రకు తగ్గట్లుగా చక్కగా నటించాడు  సప్తగిరి ఫుల్ లెంగ్త్ క్యారెక్టర్లో మంచి వినోదం పంచాడు  మురళీ శర్మ కూడా బాగా చేశాడు   సాంకేతికవర్గం   ప్రొడక్షన్ వాల్యూస్ ‘అభినేత్రి’కి బలంగా నిలిచాయి  మనుష్ నందన్ ఛాయాగ్రహణం చాలా ఆహ్లాదంగా సాగిపోయింది  పాటల కోసం ముగ్గురు సంగీత దర్శకులు పని చేశారు  అవి పర్వాలేదనిపిస్తాయి  నేపథ్య సంగీతం బాగా కుదిరింది  కోన వెంకట్ డైలాగులు బాగున్నాయి  వన్ లైనర్స్ బాగా పేలాయి  మామూలుగా చేసే కమర్షియల్ సినిమాల్లో మాదిరి కాకుండా ఇందులో సన్నివేశాలకు తగ్గట్లుగా మాటలు రాశాడు కోన  ఇక దర్శకుడు ఎ ఎల్ విజయ్ నేలవిడిచి సాము చేయలేదు  ఒక మామూలు కథను ఓ మోస్తరు కథనంతో చెప్పే ప్రయత్నం చేశాడు  పైకి లేపి కింద పడేసే తరహాలో కాకుండా సింపుల్ గా మీడియం ఫ్లోలో సినిమాను నడిపించాడు  విజయ్ తీసిన మంచి సినిమాలకు ఫ్లాప్ సినిమాలకు మధ్యన ‘అభినేత్రి’ నిలుస్తుంది   చివరగా అభినేత్రి అలరిస్తుంది ఓ మోస్తరుగా!!  
__________________________
జో మాథ్యూ మాటలు ప్రకాష్ రాజ్ - రమణ గోపిశెట్టి నిర్మాతలు ప్రకాష్ రాజ్ - రామ్ జీ స్క్రీన్ ప్లే - దర్శకత్వం ప్రకాష్ రాజ్  జయాపజయాలతో సంబంధం లేకుండా దర్శకుడిగా తన అభిరుచికి తగ్గట్లు సినిమాలు తీస్తూ వస్తున్నాడు ప్రకాష్ రాజ్  ఆయన దర్శకత్వంలో తెరకెక్కిన కొత్త సినిమా ‘మనవూరి రామాయణం’  మరి ఈ సినిమాతో ప్రకాష్ రాజ్ ఏం చెప్పాడు ప్రేక్షకులకు ఎలాంటి అనుభూతిని పంచాడు చూద్దాం పదండి     ఒక చిన్న స్థాయి పట్టణం అందులో మంచి పేరు ప్రఖ్యాతులు గౌరవ మర్యాదలు ఉన్న పెద్ద మనిషి భుజంగయ్య ప్రకాష్ రాజ్  ఒక రాత్రి పూట ఇంట్లో వాళ్లతో గొడవపడి బయటికి వెళ్లిపోతాడు భుజంగయ్య  తాగిన మత్తులో అతడికి ఓ అమ్మాయితో గడపాలన్న కోరిక పుడుతుంది  తనకు అసిస్టెంటు లాగా పని చేసే శివ సత్యదేవ్ను ఆ పనికి పురమాయిస్తాడు  శివ సుశీల ప్రియమణి అనే వేశ్యను తీసుకొస్తాడు  ఇద్దరినీ ఓ షాపులో పెట్టి బయటికి వెళ్తాడు  ఐతే శివ అనుకోకుండా పోలీసుల దగ్గర చిక్కుకుంటాడు  భుజంగయ్య సుశీల లోపల ఇరుక్కుపోతారు  మరి ఈ పరిస్థితుల్లో వాళ్లిద్దరూ ఎలా బయటికి వచ్చారు ఈ సమస్య నుంచి బయటపడే క్రమంలో భుజంగయ్యలో ఎలాంటి మార్పు వచ్చింది అన్నది మిగతా కథ   కథనం-విశ్లేషణ   దర్శకుడిగా తాను చేసిన గత మూడు సినిమాలతోనూ ప్రకాష్ రాజ్ కు ఆర్థికంగా చేదు అనుభవాలే మిగిలాయి  అయినప్పటికీ ఆయన తన అభిరుచిని విడిచి పెట్టలేదు  మరోసారి వైవిధ్యమైన కథనే ఎంచుకున్నారు  తన సినిమా ద్వారా జనాలకు ఏదో చెప్పాలనే చూశారు  ‘మన ఊరి రామాయణం’ రెగ్యులర్ కమర్షియల్ సినిమాల కోవలోకి రాదు  ఇది ఒక ప్రత్యేకమైన చిత్రం  ఇలాంటి సినిమాలు చూడ్డానికి అభిరుచి ఉండాలి  అలాగే కొంచెం ఓపిక కూడా చేసుకోవాలి  అంతర్లీనంగా ప్రకాష్ రాజ్ చెప్పాలనుకున్న మంచి విషయాల్ని అర్థం చేసుకోవడానికి వాటి గురించి ఆలోచించడానికి ఇందులోని ఎమోషన్లను అనుభూతి చెందడానికి కొంచెం పెద్ద మనసే ఉండాలి   ‘మనఊరి రామాయణం’ కచ్చితంగా ఓ మంచి వైవిధ్యమైన ప్రయత్నం  ఇందులోని కొన్ని అంశాలు బలమైన ముద్ర వేస్తాయి  కానీ ఈ సినిమాను అర్థం చేసుకునే మనసు ఎంతమందికి ఉంటుందనేది సందేహం  ఈ కథను ఎక్కువమందికి చేరేలా ఆసక్తికరంగా చెప్పడానికి ప్రకాష్ రాజ్ ప్రయత్నించాల్సింది  పరిమితమైన పాత్రలతో మెజారిటీ సినిమా ఒకే లొకేషన్లో సాగడం వల్ల ఒక ఆర్ట్ సినిమా చూస్తున్న భావన కలుగుతుంది ‘మన ఊరి రామాయణం’ చూస్తుంటే  సన్నివేశాలు రిపిటీటివ్ గా అనిపించడం పెద్ద బలహీనత   ‘మన ఊరి రామాయణం’ నిడివి 1 గంట 52 నిమిషాలే  అయినప్పటికీ ఇది కొంచెం పెద్ద సినిమాలా అనిపిస్తుంది  కొన్నిసార్లు సహనాన్ని పరీక్షిస్తుంది  ఒకే సన్నివేశాల్ని మళ్లీ మళ్లీ చూస్తున్న భావన కలిగిస్తుంది  ప్రధాన పాత్రధారులిద్దరూ లోపల ఇరుక్కుపోయాక వాళ్లిద్దరూ బయటికెలా వస్తారనే విషయంలో ఉత్కంఠ రేకెత్తించేలా కథనాన్ని నడిపించలేకపోయాడు ప్రకాష్ రాజ్  ఇక్కడ ఉత్కంఠ కంటే కూడా ప్రేక్షకుడిలో ఒకరకమైన అసహనం కలుగుతుంది  దాదాపుగా పాత్రధారుల పరిస్థితే ప్రేక్షకుడికీ ఎదురవుతుంది  ప్రియమణి గట్టి గట్టిగా అరవడం ప్రకాష్ రాజ్ గొంతు తగ్గించమని ప్రాధేయపడ్డటం పదే పదే కిటికీ దగ్గరికెళ్లి తొంగి చూడటం ఈ సన్నివేశాలే మళ్లీ మళ్లీ కనిపిస్తాయి  మరీ రిపిటీటివ్ గా అనిపిస్తాయి   రాత్రి పోలీసుల దగ్గర చిక్కుకుని ఉదయం బయటికి వచ్చేశాక శివ పాత్రధారి ఆ గది తాళాలు తీయలేకపోవడానికి సరైన కారణాలు కనిపించవు  దీనికి సంబంధించిన కారణాలు ఫోర్స్డ్ గా అనిపిస్తాయి  ఐతే ప్రకాష్ రాజ్ లో రియలైజేషన్ వచ్చే సన్నివేశాలు బాగా తీర్చిదిద్దారు  తాళం తీసే విషయంలో ట్విస్టు బాగుంది  ఐతే తాళం వచ్చేయగానే లోపలున్న పాత్రధారుల్లో ఉద్వేగం ఏమీ కనిపించకపోవడం ఎవరు తీశారని చూడకపోవడం లాజికల్ గా అనిపించదు  క్లైమాక్స్ సినిమాకు ప్రధాన ఆకర్షణగా నిలుస్తుంది  ఎమోషన్లు గొప్పగా పండాయి ఇక్కడ  అంతకుముందు కథనం ఎలా సాగినప్పటికీ సినిమాను ముగించిన తీరు మాత్రం ప్రకాష్ రాజ్ మీద గౌరవం పెరిగేలా చేస్తుంది  పతాక సన్నివేశాల వరకు ఒక గొప్ప సినిమా చూస్తున్న అనుభూతిని ‘మన ఊరి రామాయణం’ కలిగిస్తుంది   ఒక మంచి కథకు తగ్గట్లుగా కథనం కుదరలేదు ఇందులో  ఐతే నటీనటుల గొప్ప అభినయం సాంకేతిక నిపుణుల కృషి గ్రాఫ్ మరీ పడిపోకుండా చూశాయి  ప్రకాష్ రాజ్ గత సినిమాల్లాగే ‘మన ఊరి రామాయణం’ కూడా రీమేకే  2012లో మలయాళంలో వచ్చిన ‘షట్టర్’కు ఇది రీమేక్  ఐతే సినిమా చూస్తుంటే ఒరిజినల్ లాగే కనిపిస్తుంది  దీనికి తెలుగు టచ్ ఇవ్వడంలో దర్శకుడిగా తన ముద్ర చూపించడంలో ప్రకాష్ రాజ్ విజయవంతమయ్యాడు  ఏమాత్రం రాజీ పడకుండా కమర్షియల్ గా ఇది ఏమాత్రం వయబుల్ అని ఆలోచించకుండా ఇలాంటి కథను చెప్పాలనుకోవడంలో ప్రకాష్ రాజ్ అభిరుచికి హ్యాట్సాఫ్ చెప్పాల్సిందే  సినిమాలో ఏదీ సూటిగా చెప్పకుండా అంతర్లీనంగా కొన్ని మంచి విషయాలు గొప్ప సందేశం ఇచ్చిన తీరు ఆకట్టుకుంటుంది  ఇది అర్థం చేసుకున్న వాళ్లకు ‘మన ఊరి రామాయణం’ మంచి అనుభూతిని కలిగిస్తుంది  లేని పక్షంలో కష్టం   నటీనటులు   ఈ సినిమాకు అతి పెద్ద ఆకర్షణ నటీనటుల అభినయమే  ప్రకాష్ రాజ్ తన నటన స్థాయిని మరోసారి చూపించాడు  ఇందులో ఆయనకు డైలాగులు తక్కువ  చాలా వరకు హావభావాలతోనే నడిపించాలి  ఆ విషయంలో ప్రకాష్ రాజ్ నిరాశ పరచలేదు  ఇక ప్రియమణిలోని మంచి నటి మరోసారి అవార్డు స్థాయి నటన కనబరిచింది  కెరీర్ చరమాంకంలో ప్రియమణి చేసిన ఈ పాత్రతోనే ఆమెను గుర్తుంచుకుంటారు జనాలు  ఆమె లుక్ కూడా చాలా బాగుంది  పృథ్వీ ఇప్పుడు చేస్తున్న కామెడీ పాత్రలకు భిన్నంగా సీరియస్ రోల్ లోనూ మెప్పించాడు  సత్యదేవ్ కూడా ఆకట్టుకున్నాడు  కథ ప్రధానంగా ఈ నలుగురి చుట్టూనే తిరుగుతుంది  ఈ నలుగురూ సినిమాకు నాలుగు స్తంభాల్లాగా నిలిచారు   సాంకేతిక వర్గం   ‘మన ఊరి రామాయణం’కు సాంకేతిక హంగులు కూడా చక్కగా కుదిరాయి  ఇళయరాజా మనసు పెట్టి చేస్తే నేపథ్య సంగీతం ఎంత బాగుంటుందో ఈ సినిమా చూస్తే అర్థమవుతుంది  ముకేష్ ఛాయాగ్రహణంతో పాటు ఆర్ట్ వర్క్ కూడా బాగా అమరింది  చాలా తక్కువ బడ్జెట్లోనే సినిమాను ముగించారన్న సంగతి సినిమా చూస్తుంటే అర్థమవుతుంది  చిన్న స్థాయి పట్టణ వాతావరణాన్ని అక్కడ జరిగే ఉత్సవాలను చూపించిన తీరు ఆకట్టుకుంటుంది  మాటలు సన్నివేశాలకు తగ్గట్లు బాగున్నాయి  రీమేకే అయినప్పటికీ ప్రకాష్ రాజ్ దర్శకుడిగా తన ముద్రను చూపించే ప్రయత్నం చేశాడు  ఆయన అభిరుచి సినిమా అంతటా కనిపిస్తుంది  ఐతే స్క్రీన్ ప్లే మరింత ఆసక్తికరంగా వేగంగా ఉండేలా చూసుకోవాల్సింది    చివరగా మన ఊరి రామాయణం మంచి ప్రయత్నమే కానీ!  
__________________________
అల్ఫాన్సో పుతెరిన్ స్క్రీన్ ప్లే - మాటలు - దర్శకత్వం చందూ మొండేటి  ప్రేమమ్ గత ఏడాది కోట్లాది హృదయాల్ని పులకించిపోయేలా చేసిన మలయాళ ప్రేమకావ్యం  కేవలం మలయాళీలనే కాదు కొంతవరకు వేరే భాషల వాళ్లనూ మైకంలో పడేసిందీ సినిమా  ఇదే మైకాన్ని ప్రత్యేకంగా తెలుగు ప్రేక్షకులకూ కలిగించాలన్న ప్రయత్నంలో ‘ప్రేమమ్’ పేరుతోనే తెలుగులోనూ ఈ సినిమాను తెరకెక్కించారు  ‘కార్తికేయ’ లాంటి సెన్సేషనల్ థ్రిల్లర్ తీసిన చందూ మొండేటి దర్శకత్వం వహించడం ప్రేమకథలకు బాగా నప్పే అక్కినేని నాగచైతన్య కథానాయకుడిగా నటించడంతో తెలుగు ‘ప్రేమమ్’ మీద మంచి అంచనాలే ఏర్పడ్డాయి  మరి ఆ అంచనాల్ని ‘ప్రేమమ్’ అందుకుందా తెలుగులోనూ మ్యాజిక్ రిపీటైందా చూద్దాం పదండి     విక్రమ్ అలియాస్ విక్కీ నాగచైతన్య అనే కుర్రాడి జీవితంలోకి వేర్వేరు దశల్లో ముగ్గురు అమ్మాయిలు ప్రవేశిస్తారు  ముందు టీనేజీలో ఉండగా సుమ అనుపమ పరమేశ్వరన్తో ఆ తర్వాత కళాశాల స్థాయిలో ఉండగా సితార శ్రుతి హాసన్లో ఆపై జీవితంలో స్థిరపడ్డాక సింధు మడోన్నా సెబాస్టియన్తో  ప్రేమలో పడతాడు విక్కీ  మరి ఆ ముగ్గురమ్మాయిలు అతడి జీవితంపై ఎలాంటి ప్రభావం చూపించారు చివరికి విక్కీ జీవితం ఎవరితో ముడిపడింది అన్నది మిగతా కథ   కథనం - విశ్లేషణ   పాఠశాలలో చదువుతుండగా అప్పుడే యవ్వనంలోకి అడుగుపెట్టిన దశలో పుట్టే ఆకర్షణతో కూడిన ప్రేమ ఆ తర్వాత కళాశాల స్థాయిలో ఇంకా జీవితం పట్ల ఓ అవగాహన రాని తరుణంలో పుట్టే ప్రేమ ఆపై జీవితంలో స్థిరపడ్డ దశలో పూర్తి పరిణతితో ఉండగా కలిగే ప్రేమ ఇలా ఓ వ్యక్తి జీవితంలో మూడు ప్రేమ దశలను హృద్యంగా తెరపై ఆవిష్కరించిన సినిమా ‘ప్రేమమ్’  జీవితంలో ఏ వ్యక్తి అయినా ఏదో ఒక దశలో ప్రేమ భావనకు లోనవుతాడు  ఆ భావనను అనుభూతి చెందిన వాళ్లందరికీ ‘ప్రేమమ్’ కూడా మంచి అనుభూతినే మిగులుస్తుంది   ఒక సినిమా చూస్తున్నట్లు కాకుండా ఒక వ్యక్తి జీవితాన్ని పక్కనుండి గమనిస్తున్న ఫీలింగ్ కలిగిస్తుంది ‘ప్రేమమ్’  డ్రామాకు అవకాశం లేకుండా అత్యంత సహజంగా సగటు కుర్రాడి జీవితాన్ని అతడి ప్రణయ గాథల్ని తెరపై ఆవిష్కరించడంలో ‘ప్రేమమ్’ బృందం విజయవంతమైంది  ఈ కథలోని ఒరిజినాలిటీ సహజత్వం మెజారిటీ ప్రేక్షకులు తమను తాము రిలేట్ చేసుకునేలా సాగే సన్నివేశాలు ‘ప్రేమమ్’కు అతి పెద్ద బలం  రెగ్యులర్  కమర్షియల్ సినిమాల్లో కనిపించే హడావుడి మెలోడ్రామా ఫార్ములాటిక్ సన్నివేశాలు ఇందులో కనిపించవు  అంతా సింపుల్ గా సహజంగా సటిల్ గా సాగిపోతుంది  అందుకే దీన్ని ఓ సినిమాలా కాకుండా ఓ లైఫ్ జర్నీని చూస్తున్నట్లుగా చూస్తే మరింత మంచి అనుభూతిని కలిగిస్తుంది   ‘ప్రేమమ్’ లాంటి క్లాసిక్స్ ను రీమేక్ చేయాలనుకోవడం గొప్ప సాహసమే  ఎందుకంటే ఇది ప్రధానంగా ఫీల్ తో నడిచే సినిమా  మలయాళ దర్శకుడు అల్ఫాన్సో పుతెరిన్ కవితాత్మకంగా హృదయ లోతుల్ని తట్టేలా ‘ప్రేమమ్’ను ఆవిష్కరించాడు  అలాంటి సినిమాను రీమేక్ చేసినపుడు అదే ఫీల్ తీసుకురావడం అంత సులువైన విషయం కాదు  ఒక పొయెటిక్ ఎక్స్ ప్రెషన్ ను  మళ్లీ అదే అనుభూతితో ప్రెజెంట్ చేయడం అన్నది సాధ్యం కాదు  ఉదాహరణకు మలయాళ ‘ప్రేమమ్’లో బోలెడన్ని సింబాలిక్ షాట్స్ ప్రకృతి దృశ్యాలు అక్కడి నేటివిటీతో కల్చర్ తో ముడిపడ్డ సీన్స్ చాలా కనిపిస్తాయి  వాటన్నింటినీ తెలుగులోకి తెస్తే అతక్కపోవచ్చు  అదే సమయంలో మార్పులు చేసుకుంటూ వెళ్తే మాతృకను చెడగొట్టినట్లవుతంది   యువ దర్శకుడు చందూ మొండేటి  ఈ విషయంలో బ్యాలెన్స్ పాటించి తన ప్రత్యేకతను చాటుకున్నాడు  మలయాళంలో లాగా పాస్ ఇచ్చి పాస్ ఇచ్చి సన్నివేశాలు నడిపించలేదతను  నరేషన్ విషయంలో కూడా అల్ఫాన్సో శైలిని కాపీ కొట్టే ప్రయత్నం చేయలేదు  మలయాళంతో పోలిస్తే తెలుగులో కథనంలో వేగం కనిపిస్తుంది  ఎడిటింగ్ షార్ప్ గా ఉంటుంది  సినిమా క్రిస్ప్ గా అనిపిస్తుంది  సన్నివేశాలు చకచకా సాగిపోతాయి  లాగ్ ఉండదు  ఎంటర్టైన్మెంట్ డోస్ పెంచారు  ఈ క్రమంలో ఒరిజినల్ తో పోలిస్తే తెలుగు ‘ప్రేమమ్’లో ఫీల్ ఎమోషన్ కొంచెం తగ్గిన మాట వాస్తవం  అదే సమయంలో ఈ ‘ప్రేమమ్’ తెలుగు ప్రేక్షకుల అభిరుచికి తగ్గట్లు రీచ్ మరింత పెరిగేలా రూపొందింది   మలయాళ వెర్షన్ తో బాగా కనెక్టయిన వాళ్లకు తెలుగు ‘ప్రేమమ్’ అంత భావయుక్తంగా అనిపించకపోవచ్చు  ఐతే రీమేక్ అన్నాక ప్రతి విషయాన్నీ పోల్చి చూడటం కొన్ని విషయాల్లో నిరాశ చెందడమూ సహజం  ఒరిజనల్ తో పోల్చకుండా చూసే మెజారిటీ ప్రేక్షకులకు ఓపెన్ మైండ్ తో చూసేవాళ్లకు ‘ప్రేమమ్’ కచ్చితంగా నచ్చుతుంది  మంచి అనుభూతిని కలిగిస్తుంది  ఫీల్ ఎమోషన్ పాళ్లు తగ్గినప్పటికీ ‘ప్రేమమ్’ను ఉన్నంతలో చాలా మెరుగ్గానే రీమేక్ చేసింది చందూ మొండేటి అండ్ కో  అనుపమతో సాగే టీనేజ్ లవ్ స్టోరీ నిడివిని కొంచెం తగ్గించిన చందూ చివర్లో మడోన్నాతో వచ్చే ప్రేమకథ లెంగ్త్ పెంచాడు  ఇందులో డెప్త్ కూడా పెరిగింది  కొంచెం కథ నడిపించాడు  ఇక ఎంటర్టైన్మెంట్ పార్ట్ కూడా ఒరిజినల్ తో పోలిస్తే పెరిగింది  నర్రా శ్రీను శ్రీనివాసరెడ్డి పాత్రలతో చక్కటి వినోదం పంచాడు చందూ  వెంకటేష్ నాగార్జునల క్యామియోలను వాడుకున్న తీరు ఆకట్టుకుంటుంది  ముఖ్యంగా వెంకీ కనిపించే నాలుగైదు నిమిషాలు అదిరిపోయింది   పోలికలు మార్పులు చేర్పుల సంగతి పక్కనబెడితే తొలి 20 నిమిషాల్లో సాగే టీనేజ్ లవ్ స్టోరీ షార్ట్ అండ్ స్వీట్ అనిపిస్తుంది  అనుపమ ‘అఆ’తో పోలిస్తే ఇందులో చాలా బాగుంది  ఆమె డబ్బింగ్ కూడా బాగా కుదిరింది  తన వెంట హీరో తిరుగుతున్నాడని తెలిసినా ఆమె అదేమీ పట్టనట్లు అతణ్ని తన ప్రేమకు ఉపయోగించుకోవడం కొంచె ఇల్లాజికల్ గా అనిపించడం ఒక్కటే ఈ ప్రేమకథలో చిన్న మైనస్  ఆ తర్వాత కాలేజీ నేపథ్యంలో సాగే శ్రుతి హాసన్ ఎపిసోడ్ సినిమాకు మేజర్ హైలైట్  దాదాపు గంట పాటు సాగే ఈ ఎపిసోడ్ ఎలా గడిచిందో తెలియకుండా సాగిపోతుంది  అమ్మాయి లెక్చరర్ అబ్బాయి స్టూడెంట్ వీళ్లిద్దరి మధ్య ప్రేమకథ అన్న పాయింటే తాజాగా అనిపిస్తుంది  ఈ నేపథ్యంలో వచ్చే సన్నివేశాలు కూడా అంత తాజాగా సాగుతాయి  ఎంటర్టైన్మెంట్ ఫీల్ రెండూ ఉన్న ఈ ప్రేమకథను ముగించిన తీరు హృదయాల్ని తడుతుంది  ఆ తర్వాత చివరి లవ్ స్టోరీ హీరో పాత్రలో వచ్చిన మెచ్యూరిటీకి తగ్గట్లే పరిణతితో సాగుతుంది  సినిమాను ముగించిన తీరు మరింత మంచి ఫీలింగ్ తో ప్రేక్షకుడు బయటికి వచ్చేలా చేస్తుంది  దర్శకుడి పనితనం నటీనటుల అభినయం సాంకేతిక నిపుణుల ప్రతిభ అన్నీ కూడా సరిగ్గా కలవడంతో ‘ప్రేమమ్’లో చెప్పుకోదగ్గ విశేషం   నటీనటులు   ఒక పాత్రను ఒక నటుడు ఓన్ చేసుకుంటే ఆ పాత్రతో ప్రేమలో పడితే ఎలా ఉంటుందో ‘ప్రేమమ్’లో చూడొచ్చు  విక్కీ పాత్రలో అంత బాగా ఒదిగిపోయాడు చైతూ  చాలా సహజంగా ఒక వ్యక్తి తన జీవితంలో వేర్వేరు దశల్లో ఎలా ఉంటాడో అలా కనిపించాడు చైతూ  ఈ పాత్ర ఈ పెర్ఫామెన్స్ చైతూ కెరర్లో ది బెస్ట్ అనడంలో ఎలాంటి సందేహం లేదు  టీనేజీలో ప్రేమ మైకంలో ఉంటూ తుళ్లిపడే కుర్రాడిగా చైతూను చూసినపుడే ఇంప్రెస్ అయిపోతాం  ఆ వయసుకు తగ్గట్లుగా అతను ఇమ్మెచ్యూర్డ్ గా కనిపించిన తీరు ఆకట్టుకుంటుంది  తర్వాత రెండో ఎపిసోడ్లోకి వచ్చేసరికి పూర్తి భిన్నంగా కనిపించి మెప్పిస్తాడు  ఇక చివరి ఎపిసోడ్ లోనూ అంతే ఆకట్టుకుంటాడు  ఒక వ్యక్తి వయసు పెరిగే కొద్దీ ఎలాంటి పరిణతి వస్తుందన్నది చైతూ పాత్రల్లో స్పష్టంగా కనిపిస్తుంది  లుక్ నుంచి ప్రవర్తన వరకు అన్నింట్లోనూ మార్పు కనిపిస్తుంది   మూడు వేర్వేరు దశలకు తగ్గట్లుగా వేరియేషన్ చాలా బాగా చూపించాడు చైతూ  ఇక్కడ దర్శకుడు తీసుకున్న కేర్ కూడా అభినందనీయం   తను ప్రేమించిన అమ్మాయికి ఏమీ గుర్తులేదని తెలిసినపుడు తన్నుకొచ్చే భావోద్వేగాల్ని బయటపెట్టినపుడు చివరి ఎపిసోడ్ లో ఫోన్లో ఫ్రెండు తన పాత లవర్ ప్రస్తావన తెచ్చినపుడు ఇచ్చిన హావభావాలు చైతూ నటనలోని మెచ్యూరిటీని తెలియజేస్తాయి    హీరోయిన్లు ముగ్గురూ కూడా పాత్రలకు తగ్గట్లు చక్కగా కుదిరారు  అందం అభినయం రెండింట్లోనూ కథానాయికలు మెప్పించారు  అనుపమ పాత్ర చిన్నది  మిగతా ఇద్దరూ ఎక్కువ స్క్రీన్ టైం తీసుకున్నారు  సాయిపల్లవితో పోల్చకుండా చూస్తే శ్రుతి కూడా చాలా బాగా అనిపిస్తుంది  మడోన్నా గ్లామర్ పరంగా మామూలుగా అనిపిస్తుంది కానీ తన నటనతో హావభావాలతో ఆమె కట్టిపడేస్తుంది  ఆమె నవ్వుకు పడిపోతాం  నర్రా శీను బ్రహ్మాజీ ప్రవీణ్ శ్రీనివాసరెడ్డి వినోదాన్ని పంచే బాధ్యత తీసుకుున్నారు  వీళ్లతో పాటు కృష్ణచైతన్య పృథ్వీ కూడా ఆకట్టుకున్నారు  వెంకీ నాగ్ ల క్యామియోలు సినిమాకు ఆకర్షణగా నిలిచాయి   సాంకేతికవర్గం   సంగీతం ఛాయాగ్రహణం రెండూ కూడా ‘ప్రేమమ్’కు చక్కగా కుదిరాయి  ఒరిజినల్ కు పని చేసిన రాజేష్ మురుగేశన్ తెలుగుకు పని చేయడం వల్ల కొన్ని పాటలతో పాటు నేపథ్య సంగీతాన్ని కూడా వాడుకున్నారు  గోపీసుందర్ ఫ్రెష్ ట్యూన్స్ జోడించాడు  సంగీతం సినిమాలో ఇమిడిపోయింది  పాటలన్నీ కూడా సందర్భోచితంగా ఆహ్లాదంగా ఉన్నాయి  బ్యాగ్రౌండ్ స్కోర్ కూడా బాగా కుదిరింది  ఇక కార్తీక్ కెమెరా పనితనం కూడా సినిమాను మరింత ఆహ్లాదకరంగా మార్చడంలో కీలక పాత్ర పోషించింది  ఆరంభం నుంచి చివరి దాకా స్క్రీన్ చాలా ప్లెజెంట్ గా అనిపిస్తుంది  విజువల్స్ అంత బాగున్నాయి  ఎడిటింగ్ కూడా నీట్ గా చేశారు  నిర్మాణ విలువల విషయంలో ఎక్కడా రాజీ కనిపించలేదు  మంచి క్వాలిటీ మెయింటైన్ చేశారు    ఇక ‘కార్తకేయ’ ఫేమ్ చందూ మొండేటి రీమేక్ తోనూ తన ప్రతిభను చాటుకున్నాడు  రీమేక్ అనగానే జిరాక్స్ కాపీ అన్నట్లు తీసేయకుండా అతను చూపించిన సిన్సియారిటీని మెచ్చుకోవాలి  మాతృకలోని సోల్ మిస్ కాకుండానే తెలుగు నేటివిటీకి తగ్గట్లుగా ‘ప్రేమమ్’ను తీర్చిదిద్దాడతను  ‘‘ప్రేమలో గెలవడాలు ఓడడాలు ఉండవు  ప్రేమించడం తప్ప’’ ‘‘నేను ప్రేమిస్తున్నది నా ఫీలింగ్స్ ను  అవి నాతోనే ఉంటాయి  కాబట్టి నేను ప్రేమించిన వ్యక్తి దూరంగా వెళ్లినా ఇబ్బంది ఉండదు’’ లాంటి హృద్యమైన మాటలతో తన పెన్ పవర్ చూపించాడు చందూ  రీమేక్ అయినప్పటికీ ఇందులో దర్శకుడి ముద్ర కనిపిస్తుందంటే అది చందూ మొండేటి ప్రతిభే   చివరగా ప్రేమమ్ ఇది సినిమా కాదు ఒక అనుభూతి  
__________________________
  బంగార్రాజు సునీల్ ఒక అమాయక చక్రవర్తి  మంచివాడు  ఎవరేమన్నా పడతాడు  అస్సలు కోపం రాదు  ఐతే అతడు ఎవరి దగ్గర పనిలో చేరితే వాళ్ల పని మటాష్ అన్న ముద్ర పడుతుంది  అతడి వల్ల దెబ్బ తిన్న యజమాని సిటీలో ఉద్యోగం ఉందని చెప్పి ఊరి నుంచి పంపించేస్తాడు  అక్కడ కూడా బంగార్రాజకు ఇబ్బందులు తప్పవు  ఐతే అనుకోకుండా పరిచయమైన ఓ పెద్దావిడ అతణ్ని కొడుకులాగా ఆదరిస్తుంది  ఆమె కొడుకు దగ్గరే ఉద్యోగంలోనూ చేరతాడు బంగార్రాజు  ఐతే అంతా సాఫీగా సాగిపోతున్న టైంలో బంగార్రాజు లాగే ఉండే సునీల్ వర్మ అనే వ్యక్తి మహదేవ్ అనే పెద్ద మాఫియా డాన్ ఇంట్లోకి వెళ్లి అతడి దగ్గరున్న వజ్రాల విగ్రహాన్ని దొంగిలిస్తాడు  దీంతో అతడి గ్యాంగ్ సునీ్ వర్మతో పని ఉన్న వ్యక్తులు బంగార్రాజు వెంట పడటం మొదలుపెడతారు  వీళ్లందరి వల్ల బంగార్రాజు పెద్ద చిక్కుల్లో ఇరుక్కుంటాడు  మరి ఈ పరిస్థితుల నుంచి అతను ఎలా బయటపడ్డాడు అసలు బంగార్రాజు లాగా ఉన్న సునీల్ వర్మ ఎవరు ఏంటి అన్నది తెరమీదే చూసి తెలుసుకోవాలి   కథనం - విశ్లేషణ   సునీల్ మొన్నటిదాకా చేసిన సినిమాలతో రెండు కంప్లైంట్లు  ఒకటి వాటిలో కొత్తదనం లేకపోవడం సునీల్ వేసే మాస్ హీరో వేషాలు ఎబ్బెట్టుగా ఉండటం  సునీల్ గత సినిమాలతో పోలిస్తే ఈ రెండు విషయాల్లో ‘ఈడు గోల్డ్ ఎహే’ కొంచెం మెరుగే  ఐతే ఇది చాలా కొత్తగా ఉంటుందని అదిరిపోయే ట్విస్టులతో భలే థ్రిల్ ఇస్తుందని నవ్వుల్లో ముంచెత్తేస్తుందని చేసిన ప్రచారం మాత్రం వాస్తవం కాదు  వీరూ పోట్ల ఇంతకుముందు తీసిన మూడు సినిమాల కంటే వీక్ సునీల్ గత కొన్ని సినిమాలతో పోలిస్తే బెటర్ అంతకుమించి ఏమీ కాదు   వీరూ పోట్లలో మంచి సెన్సాఫ్ హ్యూమర్ ఉంటుంది  అతడి కామెడీ టైమింగ్ బాగుంటుంది  మాటలతో మంచి వినోదం పండిస్తాడు  ఐతే అతడి కథలు అంత సీరియస్ గా ఉండవు  లాజిక్కుల గురించి కూడా పెద్దగా పట్టించుకోడు  ప్రతి సీన్లోనూ వినోదం పంచుతూ ప్రేక్షకుడు మిగతా విషయాల గురించి పట్టించుకోనివ్వకుండా టైంపాస్ చేయిస్తూ కథనాన్ని నడిపించడం అతడి శైలి  ‘ఈడు గోల్డ్ ఎహే’ విషయంలోనూ అలాంటి ప్రయత్నమే చేశాడు  ఐతే కథాకథనాల విషయంలో మరీ లైట్ తీసుకున్నాడతను  మరీ రొటీన్ గా అనిపించే కథకు బిగి లేని కథనం తోడవడంతో ప్రేక్షకుడు సినిమాలో పెద్దగా ఇన్వాల్వ్ అవ్వడానికి అవకాశం లేకపోయింది  లాజిక్ అంటూ లేకుండా సన్నివేశాల్ని ఇష్టానుసారం నడిపించేయడంతో వచ్చింది సమస్య   హీరో పాత్రలోనే బలం లేకపోవడం అది ఒక దశా దిశా లేకుండా సాగిపోవడంతో ఆ పాత్రతో ప్రేక్షకుడు కనెక్టవడు  కథకు కీలకమైన లాఫింగ్ బుద్ధ విగ్రహాలకు సంబంధించిన కాన్సెప్టే చాలా సాదాసీదాగా అనిపిస్తుంది  విగ్రహాల ఖరీదు 900 కోట్లని చెబుతారు కానీ విలన్ ఇంట్లో ఉన్నవాళ్లందరినీ మస్కా కొట్టించి దాన్ని కొట్టుకుపోయే తీరు చూస్తేనే ఈ కథను సీరియస్ గా నడిపే ఉద్దేశం లేదని అర్థమవుతుంది  అలాగే తనను చిన్న ఇబ్బంది నుంచి తప్పించాడని వెంటనే హీరోను జయసుధ నువ్వు నా పెద్ద కొడుకు అనేయడం ఇతను ఓ ఎమోషన్ తెచ్చేసుకుని ఆమె ఇంట్లో సెటిలైపోవడం ఆమె కోసం ఆ తర్వాత వీరోచిత పోరాటాలు చేయడం కూడా అతిగా అనిపిస్తుంది  ఈ ఎమోషన్ అంతా ఫోర్స్డ్ గా అనిపిస్తుంది   హీరో ట్రాప్ లో చిక్కుకోవడం ‘మర్యాద రామన్న’లా ఉన్న సునీల్ ‘పూలరంగడు’ క్లైమాక్స్ సునీల్ లాగా మారిపోయి ఒక్కసారిగా ఉగ్రరూపం దాల్చడం ఇవన్నీ కూడా కొంచెం కృత్రిమంగానే అనిపిస్తాయి  ఐతే ‘ఈడు గోల్డ్ ఎహే’ ఏ తరహా సినిమా అన్నది మొదట్లోనే ఓ ఐడియా వచ్చేస్తుంది కాబట్టి ఈ లాజిక్కుల గురించి ఆలోచించకుండా కామెడీని ఎంజాయ్ చేయగలిగితే ఏదో అలా టైంపాస్ అవుతుంది  పృథ్వీ షకలక శంకర్ వెన్నెల కిషోర్ లాంటి కమెడియన్లను అవసరానికి వీరూ బాగా వాడుకున్నాడు  కామెడీలో సైతం లాజిక్ సంగతి వదిలేస్తే బాగానే నవ్వుకోవచ్చు  వీరూ పంచ్ డైలాగులు బాగానే పేలాయి  కథాకథనాలు ఎలా ఉన్నా అక్కడక్కడా కామెడీ వర్కవుట్ కావడంతో ప్రథమార్ధం సోసోగా నడిచిపోతుంది  హీరోయిన్లతో రొమాంటిక్ ట్రాక్ కూడా పేలవమే కానీ వాళ్ల అందాల ప్రదర్శన ఓ వర్గం ప్రేక్షకుల్ని మెప్పిస్తుంది  ప్రథమార్ధంతో పోలిస్తే ద్వితీయార్ధం వీక్ గా అనిపిస్తుంది  రొటీనే అయినా పంచ్ డైలాగులతో సాగే ఫామ్ హౌస్ కామెడీ మినహా ద్వితీయార్ధంలో చెప్పుకోదగ్గ విశేషం లేద   యాక్షన్ సన్నివేశాలు మాస్ ప్రేక్షకుల్ని ఆకట్టుకున్నా సగటు ప్రేక్షకుడి సహనానికి పరీక్ష పెడతాయి  ఇక చివర్లో ఇచ్చే ట్విస్టు దిమ్మదిరిగిపోయే స్థాయిలో ఏమీ లేదు  ఆ ట్విస్టు చూసి షాకవడం సంగతలా ఉంచితే తుస్సుమన్న ఫీలింగ్ కలుగుతుంది  క్లైమాక్స్ లో హీరో రెచ్చిపోవడం ఆ ఫైటింగ్ అంతా రొటీనే  ఓవరాల్ గా ‘ఈడు గోల్డ్ ఎహే’ మరో సగటు కమర్షియల్ సినిమా  నిడివి తక్కువ కావడం సినిమాకు ప్లస్  లాజిక్కులతో సంబంధం లేకుండా సాగే కమర్షియల్ సినిమాలకు అలవాటు పడ్డవాళ్లను ఇది మెప్పించవచ్చు  అంతకుమించి ఆశిస్తే నిరాశ తప్పదు    నటీనటులు   సునీల్ గత సినిమాలతో పోలిస్తే ఇందులో బిల్డప్పులు బాగా తగ్గించుకున్నాడు  మాస్ హీరో ఇమేజ్ కోసం తాపత్రయ పడకుండా మామూలుగా నటించడానికి ప్రయత్నించాడు  అలాగని పూర్తి కామెడీ పాత్రలోకి మారలేదు  రెంటికి మధ్య తరహాలో చేశాడు  సునీల్ నుంచి ఆశించే మాత్రం అతడి పాత్ర ద్వారా పండలేదు  అతడి పెర్ఫామెన్స్ జస్ట్ ఓకే అనిపిస్తుంది  హీరోయిన్లిద్దరూ గ్లామర్ షో చేయడానికి పోటీ పడ్డారు  ఇద్దరిలో సుష్మా రాజ్ ఎక్కువ స్కోర్ చేసింది  చిన్న స్థాయి మాస్ మసాలా సినిమాలకు ఆమె బాగానే సూటయ్యేలా ఉంది  రిచా పనాయ్ పర్వాలేదు  హీరోయిన్లిద్దరికీ పాత్రల పరంగా పెద్ద ప్రాధాన్యం లేదు  నటన అంతంతమాత్రమే  అరవింద్ కృష్ణ నెగెటివ్ రోల్ లో పెద్దగా ఆకట్టుకోలేదు  పృథ్వీ షకలక శంకర్ తమ పరిధిలో బాగానే నవ్వించారు  మిగతా వాళ్లంతా మామూలే   సాంకేతికవర్గం   టెక్నీషియన్స్ కు ఇందులో పెద్దగా రోల్ ఏమీ లేదు  మణిశర్మ తనయుడు సాగర్ ఎం శర్మ సంగీతం చాలా మామూలుగా అనిపిస్తుంది  ఇందులో సంగీతానికి అసలు ప్రాధాన్యమే లేదు  పాటలేవీ కూడా ఆకట్టుకోలేదు  నేపథ్య సంగీతం కూడా అంతంతమాత్రమే  దేవరాజ్ ఛాయాగ్రహణం పర్వాలేదు  కమర్షియల్ సినిమాలకూ అందరూ చేసేలాగే అతనూ చేశాడు  నిర్మాణ విలువలు బాగానే ఉన్నాయి  వీరూ పోట్ల ఈసారి స్క్రిప్టు విషయంలో పెద్దగా కసరత్తు చేసినట్లు లేదు  ఇంతకుముందు మామూలు కథలనే ఆసక్తికర కథనంతో నడిపించిన వీరూ ఈసారి అంతా పైపైన నడిపించేశాడు  మాటల్లో అక్కడక్కడా అతడి చతురత కనిపిస్తుంది  ఐతే ప్రాసల కోసం పంచ్ ల కోసం కొన్నిచోట్ల ప్రయాస స్పష్టంగా కనిపిస్తుంది  ఇంత భారీ అవమానం బాహుబలి భార్య దేవసేనకు కూడా జరిగి ఉండదు దీనికి నిరసనగా పెద్దోళ్లందరూ తమ అవార్డుల్ని వెనక్కిచ్చేయాలి లాంటి ట్రెండీ డైలాగులు ఆకట్టుకుంటాయి  ఇప్పటిదాకా ఎబోవ్ యావరేజ్ సినిమాలు తీస్తూ వచ్చిన వీరూ ‘వీడు గోల్డ్ ఎహే’తో బిలో యావరేజ్ స్థాయికి పడిపోయాడు   చివరగా వీడు మామూలోడే ఎహే  
__________________________
  జార్ఖండ్ రాజధాని రాంచిలో ఓ దిగువ మధ్య తరగతి కుటుంబంలో పుట్టిన ధోని తన బాల్యంలో ఎలా ఉండేవాడు అతను క్రికెట్లోకి ఎలా వచ్చాడు ఎలా ఎదిగాడు ఈ క్రమంలో అతడికి ఎలాంటి ఒడుదొడుకులు ఎదురయ్యాయి రైల్వే టీటీగా ఉద్యోగం చేస్తున్నవాడు అంతర్జాతీయ క్రికెట్ వైపు ఎలా మళ్లాడు ఆ తర్వాత భారత జట్టులో ఎలా పేరు సంపాదించాడు కెప్టెన్ అయి జట్టును ఎలా నడిపించి 2011 వన్డే ప్రపంచకప్ లో భారత్ ను ఎలా గెలిపించాడు ఈ అంశాలన్నింటినీ స్పృశిస్తూ సాగుతుంది ‘ఎం ఎస్ ధోని’ కథ   కథనం - విశ్లేషణ   ‘ఎం ఎస్ ధోని ది అన్ టోల్డ్ స్టోరీ’ని ఒక సినిమాగా చూడలేం  ఇదొక జీవితం  ధోని జీవితంలోని ఒక పాజిటివ్ కోణాన్ని స్ఫూర్తిదాయకమైన రీతిలో చూపించే ప్రయత్నం చేశాడు నీరజ్ పాండే  ఈ చిత్రాన్ని బయోపిక్ అనడం కంటే కూడా ధోని క్రికెట్ కెరీర్ విశ్లేషణగా చెప్పొచ్చు  ఐతే దాన్ని డాక్యుమెంటరీలా కాకుండా భావోద్వేగాల్ని జోడించి హృద్యంగా చెప్పడంలో నీరజ్ పాండే తన ప్రత్యేకత చూపించాడు  ఐతే ధోని సినిమా చూసేముందు ఒక ముఖ్యమైన షరతు ఏంటంటే క్రికెట్ మీద ఆసక్తి ఉండాలి  లేకుంటే కష్టం  ధోని అభిమానుల్ని ఎలాగూ ఈ సినిమా ఆద్యంతం అలరిస్తుంది కానీ అతణ్ని వ్యతిరేకించేవారు సైతం ‘ఎం ఎస్ ధోని’ని చూస్తూ అందులోని ఎమోషన్ కు కనెక్టవడానికి అవకాశం ఉంది   ధోని కేవలం కెప్టెన్ గా భారత జట్టుకు విజయాలందించడం వల్లో ప్రపంచకప్ ఫైనల్లో జట్టును గెలిపించడం వల్లో గొప్పవాడు అయిపోలేదు  ఆటతో పాటు అతడి వ్యక్తిత్వమూ అతణ్ని గొప్పవాణ్ని చేసింది  మిగతా క్రికెటర్లతో పోలిస్తే విలక్షణ వ్యక్తిత్వం నేపథ్యం ధోని జీవితాన్ని ప్రత్యేకంగా నిలబెడతాయి  ఈ రెండు విషయాలపై నీరజ్ పాండే ప్రధానంగా దృష్టిపెట్టాడు  ధోని ఎలాంటి పరిస్థితుల నుంచి క్రికెట్ వైపు వచ్చాడు ఎలా ఎదిగాడు ఆ క్రమంలో అతడికి ఎదురైన అడ్డంకులు మానసిక సంఘర్షణ ఇలాంటి అంశాలన్నింటినీ హృదయాలకు హత్తుకునేలా భావోద్వేగభరితంగా చెప్పడంలో నీరజ్ పాండే ప్రతిభ గురించి ప్రత్యేకంగా ప్రస్తావించాలి  ధోని బాల్యం క్రికెట్ కెరీర్ సాగిన తీరును సిరీస్ ఆఫ్ ఈవెంట్స్ లాగా చూపించినప్పటికీ అవి బోరింగ్ గా  బయోగ్రఫీ చదువుతున్నట్లుగా ఏమీ అనిపించవు   ధోని కుటుంబం అతడి చుట్టూ వాతావరణం అతడి జీవితంలోని వ్యక్తుల్ని సంఘటనల్ని అత్యంత సహజంగా తెరమీదికి తీసుకురావడంలో అన్నింటితో ప్రేక్షకులు కనెక్టయ్యేలా చేయడంలో నీరజ్ విజయవంతమయ్యాడు  దులీప్ ట్రోఫీలో ఆడే అవకాశం కోల్పోయి రైల్వే టీటీగా ఉద్యోగంలో చేరి ఇటు క్రికెట్ ఆడలేక అటు ఇష్టం లేని ఉద్యోగంలో కొనసాగలేక ధోని పడిన మానసిక సంఘర్షణను చూపిస్తూ సాగే ఎపిసోడ్ ను ‘ఎం ఎస్ ధోని’ సినిమాలో ప్రత్యేకమైందిగా చెప్పొచ్చు   మామూలుగా ఓ సినిమాకు సంబంధించి దర్శకుడు ఎంతైనా స్వేచ్ఛ తీసుకోవచ్చు  తన క్రియేటివిటీ ఎంతైనా చూపించొచ్చు  ఎంతైనా మసాలా అద్దొచ్చు  కానీ బయోపిక్స్ లో ఆ అవకాశం ఉండదు  చాలా వరకు వాస్తవాలే చూపించాలి  కానీ ఆ వాస్తవాల్లో అంత ప్రత్యేకంగా ఏమీ కనిపించకపోవచ్చు  ఉన్నదున్నట్లు చూపిస్తే ప్రేక్షకుడిలో ఎమోషన్ రాకపోవచ్చు  ఐతే ఉన్నదాన్నే ప్రభావవంతంగా స్ఫూర్తిదాయకంగా చెప్పడం అన్నది సవాలుతో కూడుకున్న విషయం  ఇక్కడే నీరజ్ పాండే ప్రత్యేకత కనిపిస్తుంది  ధోని ఉద్యోగంలో చేరి అందులో సంఘర్షణ ఎదుర్కొనే ఎపిసోడ్ ను భావోద్వేగభరితంగా తెరకెక్కించాడు నీరజ్  ముఖ్యంగా ఇంటర్వెల్ ముందు అతడు అంతర్మథనానికి గురై తన గమ్యాన్ని మార్చుకునే సన్నివేశాన్ని తీర్చిదిద్దిన తీరుకు హ్యాట్సాఫ్ చెప్పాల్సిందే   ధోని నేపథ్యం అతను క్రికెట్లోకి రావడం బ్యాట్స్ మన్ గా అందరి దృష్టిలో పడటం ఉద్యోగ జీవితంలో అతడి అనుభవాలు ఇవన్నీ మనకు తెలియని విషయాలే కాబట్టి ప్రథమార్ధం ఆసక్తికరంగా అనిపిస్తుంది  ఐతే ధోని అంతర్జాతీయ క్రికెట్ కెరీర్ విశేషాలన్నీ మనకు చాలావరకు తెలిసినవే కాబట్టి వాటి నేపథ్యంలో సాగే ద్వితీయార్ధం అంత ఆసక్తికరంగా అనిపించదు  పైగా దీనికి రెండు రొమాంటిక్ ట్రాక్స్ పాటలు కూడా జోడించారు  దీంతో ద్వితీయార్దం నిరాశ పరుస్తుంది  ఐతే 2011 ప్రపంచకప్ తాలూకు అనుభూతుల్ని గుర్తు చేస్తూ సాగే పతాక సన్నివేశాల్లో క్రికెట్ ప్రియులందరికీ ఒకరకమైన ఉద్వేగం కలుగుతుందనడంలో సందేహం లేదు   లేని పోని వివాదాలెందుకు ఎవరినీ నొప్పించకూడదు అని బలంగా నిర్ణయించుకున్నట్లున్నారు సినిమాలో ఎక్కడా వివాదాల జోలికి వెళ్లలేదు  ధోని కెరీర్లోని ఫెయిల్యూర్లను కానీ వ్యక్తిగతంగా అతడిలోని ఏ చిన్న నెగెటివ్ కోణాన్ని కానీ సినిమాలో చూపించలేదు  దీని వల్ల సినిమా వన్ డైమన్షనల్ అయిపోయింది  ఫ్లాట్ గా సాగుతుంది  ఇవన్నీ కూడా చూపించి ఉంటే సినిమా సంపూర్ణంగా అనిపించేది  అలాగే ధోని వ్యక్తిత్వపు లోతుల్లోకి కూడా ఈ సినిమా వెళ్లలేదు  చిన్న వయసులోనే అతడికి అంత పరిణతి ఎలా వచ్చింది ఒత్తిడి సమయాల్లో ఎలా అంత ప్రశాంతంగా ఉంటాడు లాంటి విషయాల్ని చర్చించలేదు   హెలికాఫ్టర్ షాట్ ఎవరి దగ్గరో నేర్చుకున్నట్లు చూపించడం ధోనిలోని రొమాంటిక్ కోణాన్ని కూడా బయటపెట్టడం లాంటివి ఆశ్చర్యం కలిగిస్తాయి  ఇలాంటి విషయాలపై ఓపెన్ అయినందుకు ధోనిని అభినందించాలి  క్రీడల విషయంలో మన దృక్పథం ఎలా ఉండాలనే విషయంలో ఇటు తల్లిదండ్రులకు అటు పిల్లలకు ‘ఎం ఎస్ ధోని’ స్ఫూర్తిగా నిలుస్తుంది  క్రికెట్ అనే కాదు క్రీడల మీద ఆసక్తి ఉన్నవాళ్లందరికీ ‘ఎం ఎస్ ధోని’ కచ్చితంగా మంచి అనుభూతే ఇస్తుంది  ఒక సినిమాటిక్ ఎక్స్ పీరియన్స్ కోరుకుంటే మాత్రం నిరాశ తప్పదు  ఈ సినిమాలోని ఎమోషన్ కు కనెక్టయితే నిడివి 3 గంటలకు పైగా ఉండటం పెద్ద విషయమేమీ కాదు  అలా కాని పక్షంలో అయితే మాత్రం మధ్యలోనే థియేటర్ల నుంచి వచ్చేయడం ఖాయం   నటీనటులు   సినిమాకు సగం బలం ఒరిజినల్ ధోని జీవితం అయితే సగం బలం ఆ పాత్ర పోషించిన సుశాంత్ సింగ్ రాజ్ పుత్  అతను ధోనిలా నటించలేదు  ధోనిలాగా జీవించాడు  ఒక ఊహాజనిత పాత్రను చేయడం వేరు  మరో వ్యక్తిలా కనిపించడం వేరు  సుశాంత్ ఎంత కష్టపడ్డాడో ఏమేం చేశాడో కానీ ధోని పాత్రలోకి అతను ఒదిగిపోయిన తీరుకు మాత్రం హ్యాట్సాఫ్ చెప్పాల్సిందే  ధోనీలా నడవడం ధోనీలా భుజాలు ఆడించడం ధోనీలా షాట్లు ఆడటం మాత్రమే కాదు ధోనీలాగా అంతర్ముఖుడిలా కనిపించడంలోనూ సుశాంత్ తనదైన ముద్ర వేశాడు  ధోనీలా సుశాంత్ ఎప్పటికీ గుర్తుండిపోతాడు  ధోని తండ్రిగా అనుపమ్ ఖేర్ కోచ్ గా రాజేశ్ శర్మ  సహజమైన నటనతో ఆకట్టుకున్నారు  ఏకే గంగూలీ పాత్రలో కనిపించిన నటుడు కూడా ఆకట్టుకున్నాడు  యువరాజ్ సింగ్ పాత్రలో కనిపించిన నటుడు డిట్టో అతడిలాగే ఉన్నాడు  ఈ పాత్ర కనిపించినపుడు భలేగా ఉంటుంది  భూమిక చావ్లా బాగా చేసింది  మిగతా నటీనటులందరూ కూడా ఓకే   సాంకేతికవర్గం   ‘ఎం ఎస్ ధోని’ సినిమాకు నేపథ్య సంగీతం ఛాయాగ్రహణం ప్రధాన ఆకర్షణ  పాటలు ఏదో అలా వచ్చి వెళ్లిపోతాయి  పైగా తెలుగు డబ్బింగ్ లో వాటిని వినడం చాలా కష్టంగా ఉంటుంది  ఒక పాటను తెలుగులోకి అనువదించకుండా తమిళంలోనే ఉంచేయడంలో ఆంతర్యమేంటో సంజయ్ చౌదరి నేపథ్య సంగీతం సినిమాను నడిపించడంలో కీలక పాత్ర పోషిస్తుంది  అలాగే సంతోష్ తుండియాల్ ఛాయాగ్రహణం కూడా గొప్పగా అనిపిస్తుంది  ప్రొడక్షన్ వాల్యూస్ సూపర్బ్  ఏదీ కృత్రిమంగా అనిపించకుండా సినిమా అంతా సహజంగా తీర్చిదిద్దిన తీరు ఆకట్టుకుంటుంది  ఇక థ్రిల్లర్ సినిమాల స్పెషలిస్టు అయిన నీరజ్ పాండే ధోని సినిమాతో తనలోని కొత్త కోణాన్ని చూపించాడు  ఎన్నో పరిమితుల మధ్య ఈ సినిమాను ఆసక్తికరంగా తీర్చిదిద్దాడు   చివరగా ఎం ఎస్ ధోని ఇది సినిమా కాదు జీవితం!  
__________________________
  తండ్రిని పిచ్చిగా ప్రేమించే కుర్రాడు సూర్య రామ్  అతడికి తన తండ్రి నారాయణ మూర్తి సత్యరాజ్ అంటే ఎంత ప్రేమంటే తన తండ్రి గుడిలో ఎవరో అమ్మాయిని చూసి ఆ అమ్మాయి లక్షణంగా ఉంది అంటే తనను చూడకుండానే ప్రేమించేస్తాడు  తనెవరో తెలియకుండానే పెళ్లి కూడా చేసుకోవాలని నిర్ణయించుకుంటాడు  సూర్య అంత పిచ్చిగా ప్రేమించే తండ్రికి ఓ మంత్రి వల్ల ఇబ్బంది ఎదురవుతుంది  టౌన్ ప్లానింగ్ అధికారిగా పనిచేసే సత్యనారాయణ మూర్తి నిబంధనలకు విరుద్ధంగా కడుతున్న తన మాల్ కు అనుమతి నిరాకరించడంతో మంత్రి కోపం పెంచుకుంటాడు  నారాయణమూర్తిని దెబ్బ తీయాలని చూస్తాడు  ఆ సంగతి సూర్యకు తెలిశాక ఎలా రియాక్టయ్యాడు తండ్రి కోసం మంత్రిని ఎలా ఎదుర్కొన్నాడు అన్నది మిగతా కథ   కథనం - విశ్లేషణ   రామ్ చూడ్డానికి సున్నితంగా కనిపిస్తాడు  అతడి ఆకారం కూడా భారీగా ఏమీ ఉండదు  కానీ అతను మాత్రం తెరమీద వీర విన్యాసాలు చేస్తుంటాడు  లార్జర్ దన్ లైఫ్ క్యారెక్టర్లు రొటీన్ మాస్ మసాలా సినిమాలు చేయడానికి ఆసక్తి చూపిస్తుంటాడు  గత కొన్నేళ్లలో ప్రేక్షకుల అభిరుచి మారి కొత్త కథలు పాత్రలకు పట్టం కడుతున్నా అతను మాత్రం రొటీన్ దారిలోనే నడుస్తూ వచ్చాడు  వరుసగా ఎదురు దెబ్బలు తిన్నాడు  ఇలాంటి తరుణంలో ‘నేను శైలజ’ రామ్ కు మేకోవర్ లాగా అనిపించింది  అందులో సామాన్యమైన పాత్రలో ఒద్దికగా నటించి మెప్పించాడు రామ్  అది చూసి రామ్ మారాడని ట్రాక్ లో పడ్డాడని అనుకున్నారంతా  కానీ ఆ మార్పు తాత్కాలికమే అని రామ్ ‘హైపర్’తో చూపించాడు   తండ్రిని కొడుకు అతిగా ప్రేమించడం అనే పాయింట్ వినడానికి ఆసక్తి రేకెత్తించేదే  టీజర్ ట్రైలర్ చూస్తే ఈ పాయింట్ చుట్టూ తమాషా కథాకథనాలు అల్లి మాంచి ఎంటర్టైనర్ లాగా ‘హైపర్’ను తీర్చిదిద్ది ఉంటారన్న ఆశలు కలిగాయి  ఐతే ఆ ఆశలు ఎంతో సమయం నిలవవు  టీజర్ ట్రైలర్లలో చూపించిన సన్నివేశాలు సినిమాకు ఇంట్రోగా మాత్రమే ఉపయోగపడ్డాయి  పాత్రల పరిచయం తర్వాత ఇక ఆ సంగతి పక్కనబెట్టేసి రొటీన్ కథాకథనాలతో నడపించేశాడు దర్శకుడు సంతోష్ శ్రీనివాస్   ఇటు హీరో ప్రేమకథ అయినా అటు విలన్ తో వైరం అయినా రొటీన్ అనిపిస్తాయి  స్క్రీన్ ప్లేలో కానీ సన్నివేశాల్లో కానీ కొత్తదనం కనిపించదు  సినిమాకు ఎంచుకున్న కాన్ఫ్లిక్ట్ పాయింట్ చాలా చిన్నది  పైగా దాన్ని రొటీన్ స్క్రీన్ ప్లేతో చెప్పడంతో ‘హైపర్’ ఒక మామూలు సినిమాగా మిగిలిపోయింది  తన తండ్రిని కాపాడిన రౌడీకి హీరో ఫ్రెండవడం ఆ రౌడీనే తన తండ్రిని దెబ్బ తీయడానికి ప్రయత్నిస్తుంటే హీరో హెల్ప్ చేయడం తర్వాత అసలు విషయం హీరోకు తెలిసి రివర్స్ అవడం ఈ నేపథ్యంలో సాగే ప్రథమార్ధం సినిమాటిగ్గా అనిపిస్తుంది  హీరో అతడి రౌడీ ఫ్రెండు అన్నీ మాట్లాడుకుంటారు కానీ తమ టార్గెట్ అయిన వ్యక్తి పేరు మాత్రం మాట్లాడుకోరు  ఇంటర్వెల్ వరకు టైంపాస్ చేయడానికి తగ్గట్లుగా ఇలా కన్వీనియెంట్ స్క్రీన్ ప్లే రాసుకున్నాడు దర్శకుడు  ఈ దాగుడుమూతల వ్యవహారం ఎలా ముగుస్తుందో తెలిసిన ప్రేక్షకుడు ఆ మూమెంట్ వచ్చేవరకు ఎదురు చూస్తాడు   ఇంటర్వెల్ దగ్గర రామ్ తనదైన యాటిట్యూడ్ చూపించే సీన్ బాగానే అనిపిస్తుంది  మాస్ ఆడియన్స్ ఇక్కడ బాగానే కనెక్టవుతారు  ఐతే ద్వితీయార్ధానికి వచ్చేసరికి కథనం మరీ రొటీన్ గా నిస్సారంగా నడుస్తుంది  తండ్రి కొడుకును అపార్థం చేసుకోవడం ఇంట్లోంచి గెంటేయడం హీరో విలన్ పని పట్టడం మళ్లీ తండ్రికి దగ్గరవడం చివరికి క్లైమాక్స్ ఇలా రొటీన్ ఫ్లాట్ స్క్రీన్ ప్లేతో సినిమా సాగిపోతుంది  హీరో-విలన్ ఎత్తులు పైఎత్తులన్నీ కూడా చాలా సాదాసీదాగా అనిపిస్తాయి  అసలు కాన్ఫ్లిక్ట్ పాయింటే చాలా చిన్నది కావడంతో అంతగా ఎమోషన్ ఉండదు   హీరోను తండ్రి అపార్థం చేసుకోవడానికి దారితీసే సన్నివేశాలు అసహజంగా నాటకీయంగా తయారయ్యాయి  చిన్న వివరణతో అపార్థం తొలిగిపోయేలా ఉన్నా హీరో మాట్లాడడు  తండ్రి కూడా ఏమీ తెలుసుకునే ప్రయత్నం చేయడు  ఇక తండ్రిలో అపార్థం తొలిగిపోయే సన్నివేశం అయితే మరీ నాటకీయంగా అనిపిస్తుంది  ఇలాంటి సన్నివేశాలు ఎన్ని వందల సినిమాల్లో చూశామో  పైగా రచయిత అబ్బూరి రవి ‘బొమ్మరిల్లు’ హ్యాంగోవర్ నుంచి ఇంకా బయటపడనట్లున్నాడు  ‘మొత్తం మీరే చేశారు’ టైపులో ‘అంతా వాడికే తెలుసు’ అంటూ మురళీ శర్మ డైలాగులు చెబుతుంటే డ్రామా శ్రుతి మించి పోయినట్లుంటుంది   విలన్ పాత్రలో రావు రమేష్ తనదైన శైలిలో వినోదం పంచుతున్నా సన్నివేశాలు మాత్రం సిల్లీగా సాగుతూ ప్రేక్షకుల్ని నిరాశకు గురి చేస్తాయి  ఎప్పట్లాగే ఏ బ్యాగ్రౌండ్ లేని పనీపాటా లేని ‘తెలుగు సినిమా’ మార్కు హీరో మంత్రి గారిని అల్లల్లాడించేస్తాడు  ముప్పు తిప్పలు పెట్టి రోడ్డుమీదికి ఈడ్చుకొచ్చేస్తాడు  నిజాయితీగా ఉండే ప్రభుత్వ ఉద్యోగుల గురించి ఇచ్చిన సందేశాలు పేల్చిన డైలాగులు అవీ కూడా మామూలుగా సాగిపోతాయి  బలమైన సన్నివేశాలు పడలేదు  మాటలతోనే సరిపుచ్చేశారు  హీరో హీరోయిన్ల రొమాంటిక్ ట్రాక్ కూడా రొటీన్  సాంగ్ బ్రేక్ టైం అయింది అన్నట్లుగా హీరోయిన్ వచ్చి వెళ్తుంటుంది  రొటీన్ కథాకథనాలతో అడ్డస్టయిపోయేట్లయితే ‘హైపర్’ కొంచెం టైంపాస్ చేయిస్తుంది    నటీనటులు   రామ్ మళ్లీ తనకు అత్యంత ఇష్టమైన అలవాటైన ‘ఎనర్జిటిక్’ క్యారెక్టర్లో రొటీన్ గా లాగించేశాడు  అతడి ఎనర్జీ చురుకుదనం  బాగానే ఉన్నాయ్ కానీ పాత్రలో నటనలో మాత్రం కొత్తదనం లేదు  ఇంటర్వెల్ దగ్గర యాటిట్యూడ్ చూపించే సీన్లో బాగా చేశాడు  రాశి ఖన్నా నటన గురించి చెప్పేదేమీ లేదు  గ్లామర్ పరంగా ఆకట్టుకుంది  గత సినిమాల కంటే డోస్ పెంచింది  సత్యరాజ్ బాగా చేశాడు  సీరియస్ గా సాగే సన్నివేశాల్లో ఆయన తన హుందాతనం చూపించాడు  రావు రమేష్ పాత్ర మామూలుగా అనిపించినా ఆయన తన నటనతో దానికి ప్రత్యేకత తీసుకొచ్చాడు  ఈ మధ్య కాలంలో చేస్తున్న తరహాలోనే చేసినా తెరమీద కనిపించినంతసేపూ రావు రమేష్ ఎంటర్టైన్ చేశాడు  ఎంగేజ్ చేశాడు  మురళీ శర్మ పర్వాలేదు  మిగతా వాళ్లంతా మామూలే   సాంకేతికవర్గం   జిబ్రాన్ సంగీతం నిరాశ పరుస్తుంది  కమ్ బ్యాక్ పాట మినహాయిస్తే అతడి ప్రత్యేకత చూపించే పాటలేమీ లేవు ఇందులో  సబ్జెక్టుకు తగ్గట్లుగా అతను కూడా రొటీన్ గానే లాగించేశాడనిపిస్తుంది  మణిశర్మ నేపథ్య సంగీతం పర్వాలేదు  సమీర్ రెడ్డి ఛాయాగ్రహణం బాగుంది  నిర్మాణ విలువలకు ఢోకా లేదు  14 రీల్స్ స్థాయికి తగ్గట్లే సినిమా రిచ్ గా తెరకెక్కింది  అబ్బూరి రవి రాసిన కొన్ని మాటలు బాగానే ఉన్నాయి కానీ కొన్ని డైలాగ్స్ డ్రమటిగ్గా అనిపిస్తాయి  స్టోరీ రైటర్ కమ్ డైరెక్టర్ సంతోష్ శ్రీనివాస్ ఎప్పట్లాగే రొటీన్ కథను ఎంచుకున్నాడు  ఐతే ‘కందిరీగ’ తరహాలో ఎంటర్టైన్ చేయలేకపోయాడు  తండ్రిని పిచ్చిగా ప్రేమించే కొడుకు అనే పాయింట్ దగ్గర అతను ఎగ్జైట్ అయిపోయినట్లున్నాడు ఐతే దాని చుట్టూ ఆసక్తికరమైన స్క్రీన్ ప్లే రాయడంలో విఫలమయ్యాడు  ‘రభస’ లాంటి ఫెయిల్యూర్ తర్వాత వచ్చిన కసిలో సంతోష్ ఏదో ప్రత్యేకంగా చేస్తాడని ఆశిస్తే అలాంటిదేమీ జరగలేదు   చివరగా హైపర్ రామ్ మళ్లీ రివర్సయ్యాడు  
__________________________
  ఆదిత్య నాని దర్శకుడు రాజమౌళి దగ్గర సహాయ దర్శకుడిగా పని చేస్తుంటాడు  తన స్నేహితుడు ప్రేమిస్తున్న సుమ ప్రియశ్రీను చూసి అట్రాక్ట్ అయిన ఆదిత్య ఆమె వెంట పడతాడు  ఆదిత్య తీరు నచ్చడంతో సుమ కూడా అతడి వైపు ఆకర్షితురాలవుతుంది  ఆ తర్వాత ఆదిత్య ఒకప్పటి తన ప్రేమకథను సుమతో పంచుకుంటాడు  భీమవరంలో ఉండగా కిరణ్ అను ఇమ్మాన్యుయెల్ను చూసి ఎలా ఇష్టపడింది ఆమె ఎలా తన ప్రేమలో పడింది తాము ఎలా విడిపోయింది చెబుతాడు ఆదిత్య  ఐతే కిరణ్ ను ఆదిత్య మరిచిపోయాడనుకుని అతణ్ని సుమ ప్రేమిస్తుంది  కానీ ఆదిత్య మనసులో కిరణ్ నిలిచే ఉంటుంది  తిరిగి ఆమె అతడి జీవితంలోకి వస్తుంది  మరి ఈ ఇద్దరమ్మాయిలతో ఆదిత్య ప్రయాణం ఎలా సాగిందిచివరికి అతను ఎవరితో జీవితాన్ని పంచుకున్నాడు అన్నది మిగతా కథ   కథనం-విశ్లేషణ   ‘ఉయ్యాల జంపాల’లో మనకు అలవాటైన బావా మరదళ్ల కథనే ఆహ్లాదంగా చెప్పి మెప్పించిన విరించి వర్మ మరోసారి పాత కథతోనే రొటీన్ గానే మెప్పించాడు  ప్రేమకథను ఆహ్లాదంగా ఫీల్ తో నడిపించడంలో విరించి వర్మ మరోసారి విజయవంతమయ్యాడు  ఇక మామూలు సన్నివేశాల్ని కూడా తన నటనతో మరో స్థాయికి తీసుకెళ్లే నాని విరించికి తోడవడంతో ‘మజ్ను’ అలరించే సినిమాగా తయారైంది  మామూలుగా అనిపిస్తూనే ప్రేక్షకుడికి బోర్ కొట్టించకుండా సాఫీగా సాగిపోతుంది ‘మజ్ను’ ప్రయాణం  కాకపోతే సగం వరకు మంచి ఊపు మీద సాగే సినిమా  ఇంకో సగంలో మరీ రొటీన్ అయిపోవడం నిరాశ పరుస్తుంది    కథగా చెప్పడానికి ‘మజ్ను’లో కొత్తదనం ఏమీ లేదు  ఒక అమ్మాయి అబ్బాయి ప్రేమించుకోవడం అపార్థాలు అభిప్రాయ భేదాలతో విడిపోవడం తర్వాత ఈ అబ్బాయి జీవితంలోకి అనుకోకుండా మరో అమ్మాయి రావడం అతను ఇంకా పాత అమ్మాయినే మనసులో పెట్టుకోవడం ఉన్నట్లుండి ఆ అమ్మాయి ఊడిపడటం ఇలా చాలాసార్లు చూసిన తరహాలోనే సాగుతుంది ‘మజ్ను’ కూడా  ఇక కథనం కూడా మరీ కొత్తగా ఏమీ ఉండదు  కానీ మామూలు సన్నివేశాలతోనే విరించి-నాని జోడీ అలరించింది  లాగ్ లేకుండా హెవీ మూమెంట్స్ లేకుండా లైటర్ వీన్లో సరదాగా సాగుతూ కథనం అలరిస్తుంది  సినిమా అవకాశాల కోసం నానికి రౌడీలు ఫోన్ చేయడం నేపథ్యంలో సాగే ట్రాక్ ఒక్కటి కొంచెం ఫోర్స్డ్ గా అనిపిస్తుంది  మిగతా అంతా కూడా సిచువేషనల్ కామెడీతోనే నవ్వించారు   భీమవరం నేపథ్యంలో నడిచే ఫ్లాష్ బ్యాక్ ప్రేమకథ సినిమాకు ప్రధాన ఆకర్షణ  ‘మిరపకాయ్’ తరహాలో ఎంటర్టైనింగ్ గా సాగే లెక్చరర్-స్టూడెంట్ లవ్ స్టోరీ ఆద్యంత అలరిస్తుంది  ప్రేమలోని అందమైన అనుభూతుల్ని అంతే అందంగా చెప్పాడు విరించి  ఈ ఎపిసోడ్లో నడిచే వ్యవహారమంతా రొటీనే అయినా ఏముంది ఇందులో అనిపించకుండా ఎంత అందంగా ఆహ్లాదంగా నడుస్తోందో అన్న ఫీలింగ్ కలుగుతుంది  యువ ప్రేక్షకులు బాగా ఐడెంటిఫై అయ్యేలా ఈ ఎపిసోడ్ సాగుతుంది  ప్రేమ అనుభవమున్న ప్రతి ఒక్కరూ తమను తాము చూసుకునేలా ఫ్లాష్ బ్యాక్   ఐతే ప్రథమార్ధం వరకు చాలా ఫ్రెష్ గా అనిపించే ‘మజ్ను’ ద్వితీయార్ధానికి వచ్చేసరికి రొటీన్ బాట పడుతుంది  ముక్కోణపు ప్రేమకథలో దాగుడుమూతలు మొదలయ్యాక కథనం ఎలా సాగుతుందనే విషయంలో ముందే ఓ అంచనాకు వచ్చేస్తారు ప్రేక్షకులు  ఇక చివరిదాకా ఏం జరుగుతుందో ఈజీగా చెప్పేయొచ్చు  ప్రి క్లైమాక్స్ దగ్గరికి వచ్చేసరికి సినిమా దారి తప్పుతున్న భావన కూడా కలిగిస్తుంది  కానీ క్లైమాక్స్ మళ్లీ సినిమాను పైకి తెస్తుంది   ప్లాట్ విషయంలో ద్వితీయార్ధాన్ని తేల్చేసిన విరించి కొన్ని ఆకర్షణలు మాత్రం జోడించాడు  ఫ్లాష్ బ్యాక్ ఎపిసోడ్లోని కొన్ని బ్యూటిఫుల్ మూమెంట్స్ ను స్నిపెట్స్ లాగా వాడుకుంటూ ఎంగేజింగ్ స్క్రీన్ ప్లేతో ద్వితీయార్ధాన్ని నడిపించాడు  ఆ మూమెంట్స్ ప్రేక్షకుడికి మంచి ఫీలింగ్ ఇస్తాయి  హీరోయిన్ పుట్టిన రోజు నాటి జ్నాపకాల్ని హీరో తలుచుకునే సీన్ అందులో ఒకటి  వెన్నెల కిషోర్ క్యారెక్టర్ అతడి డైలాగ్స్ బాగున్నాయి  నాని-కిషోర్ కాంబినేషన్లు భలే పండాయి  ప్రేమలోని రసాల్ని చూపించే సీన్ బాగా పండింది  ప్రి క్లైమాక్స్ లో కొంచెం సాగతీత అనిపించినా మళ్లీ క్లైమాక్స్ లో సినిమా గ్రాఫ్ పెరుగుతుంది  ఈ మధ్య ‘అఆ’ సినిమాను ముగించినట్లుగా చాలా సరదాగా ముగించారు  నాని మార్కు నటన ఎంటర్టైన్మెంట్ క్లైమాక్స్ కు పెద్ద బలంగా నిలిచింది   కథ రొటీన్ గా ఉండటం ద్వితీయార్దంలో ప్రెడిక్టబిలిటీ ‘మజ్ను’కు చెప్పుకోదగ్గ వీక్ పాయింట్స్  ఓ అమ్మాయిని మనసులో పెట్టుకుని ఇంకో అమ్మాయి వెంట పడటం తనను ఇంప్రెస్ చేయడానికి ప్రయత్నించడం ఆ తర్వాత పాత అమ్మాయే తన మనసులో ఉందనడంలో ఔచిత్యం కనిపించదు  రెండో హీరోయిన్ హీరోను ప్రేమించడానికి కూడా సరైన కారణాలు కనిపించవు  ఈ లోపాల్ని పక్కనబెట్టేస్తే మజ్ను ఎంగేజింగ్ మూవీనే   నటీనటులు   నాని గురించి ప్రతిసారీ చెప్పిన మాటలే చెప్పాల్సి ఉంటుంది  అతణ్ని తెర మీద చూడటంలో ఉన్న ఆనందమే వేరు  ఒక సన్నివేశం చూస్తూ ఇదే సీన్లో మరొకరు ఉంటే ఎలా ఉంటుంది అని ఊహించుకుంటే నాని గొప్పదనం ఏంటో తెలిసిపోతుంది  ఇంట్రడక్షన్ సీన్లో రాజమౌళి ముందు తడబడుతూ డైలాగ్ చెప్పే సీన్ నుంచి చివర్లో మజ్నులా మారిపోయి ఇళయరాజా పాటలు వింటూ తనదైన శైలిలో హావభావాలు పలికించే సన్నివేశం వరకు నాని ఆద్యంతం అలరిస్తాడు  అతడి కామిక్ టైమింగ్ ఎంతగా మెప్పిస్తుందో ప్రి క్లైమాక్సులో భావోద్వేగాలు పలించే తీరు కూడా అంతే మెప్పిస్తుంది  ఫలానా సీన్ అని కాదు కానీ ఆద్యంతం నాని అలరించాడు  ఈ సినిమాలో నాని లేకుంటే దాని మీద ఇంప్రెషన్ మరోలా ఉండేదంటే అతిశయోక్తి కాదు   ఇక మలయాళ భామ అను ఇమ్మాన్యుయెల్ తో ఈజీగా ప్రేమలో పడిపోతాం  ఆమె అందం అభినయం రెండూ ఆకట్టుకుంటాయి  రెగ్యులర్ హీరోయిన్ ఫీచర్స్ లేకపోయినా కొంచెం చిన్న పిల్లలా అనిపించినా అను మెప్పిస్తుంది  ఆమె కళ్లు బాగున్నాయి  హావభావాలతోనూ ఆకట్టుకుంది  ఇంకో హీరోయిన్ ప్రియశ్రీ పర్వాలేదు  హీరో ఫ్రెండుగా చేసిన సత్యతో పాటు వెన్నెల కిషోర్ కూడా తమ పాత్రలకు పూర్తి న్యాయం చేశారు  రాజ్ తరుణ్ అతిథి పాత్రలో ఆకట్టుకున్నాడు  మిగతా వాళ్లంతా కూడా ఓకే   సాంకేతికవర్గం   గోపీసుందర్ మరోసారి మెప్పించాడు  దర్శకుడి అభిరుచికి తగ్గట్లు సినిమాకు సరిపోయే సంగీతం అందించాడు  కళ్లు మూసి తెరిచే లోపే ఓయ్ మేఘమాల పాటలు గుర్తుండిపోతాయి  ఆ పాటల చిత్రీకరణ కూడా చాలా హాయిగా అనిపిస్తుంది  గోపీ నేపథ్య సంగీతం కూడా బాగుంది  జ్నానశేఖర్ ఆహ్లాదంగా సాగిపోతుంది  ముఖ్యంగా ఫ్లాష్ బ్యాక్ లో కెమెరా పనితనం అడుగడుగునా కనిపిస్తుంది  నిర్మాణ విలువలు బాగున్నాయి  రైటర్ కమ్ డైరెక్టర్ విరించి వర్మ మరోసారి మంచి మార్కులే వేయించుకున్నాడు  మామూలు కథనే అందంగా చెప్పే ప్రయత్నం చేశాడు  కానీ ప్రేమకథను చెప్పినంత ప్రభావవంతంగా మిగతా కథను నడపలేకపోయాడు  నాని లాంటి నటుడుండటం అతడి లోపాల్ని కవర్ చేసింది  అతను ద్వితీయార్దం విషయంలో రాజీ పడ్డాడనిపిస్తుంది  కొంచెం భిన్నంగా ప్రయత్నించాల్సింది   చివరగా కొంత కష్టపెట్టినా ఈ ‘మజ్ను’ ప్రేమలో పడిపోతాం!  
__________________________
  అచ్యుత రామారావు నారా రోహిత్ ఆనందవర్ధన్ రావు నాగశౌర్య అన్నదమ్ములు  ఒకరంటే ఒకరికి పడదు  ఇక వీళ్లింటి పై పోర్షన్ లోకి జ్యోత్స్న రెజీనా అనే అమ్మాయి అద్దెకు దిగాక ఇద్దరి మధ్య గొడవలు మరింత ముదురుతాయి  ఇద్దరూ ఆ అమ్మాయిని ప్రేమిస్తారు  ఒకరికి తెలియకుండా ఇంకొకరు ఆ అమ్మాయిని ఇంప్రెస్ చేయడానికి ప్రయత్నిస్తారు  ఎవరికి వారు తననే ఆ అమ్మాయి ప్రేమిస్తోందన్న భావనలో ఉంటారు  ఐతే ఇద్దరూ కలిసి ఒకేసారి ఆ అమ్మాయికి తమ ప్రేమ గురించి చెబుతారు  మరి జ్యోత్స్న వాళ్లకు ఏం సమాధానం చెప్పింది ఆ సమాధానంతో వాళ్ల జీవితాలు ఎలా మలుపులు తిరిగాయి చివరికి ఏం జరిగింది అన్నది మిగతా కథ   కథనం-విశ్లేషణ   ఇద్దరు అన్నదమ్ముల మధ్య నిగూఢంగా ఉన్న అనుబంధాన్ని ‘జ్యో అచ్యుతానంద’లో అందంగా ప్రభావవంతంగా చూపించాడు అవసరాల  వినోదం పాళ్లు కూడా సరిగానే ఉండేలా చూసుకున్నాడు  అవసరాల మార్కు చమక్కులతో ఓ దశ వరకు వినోదాత్మకంగానే సాగుతుంది ‘జ్యో అచ్యుతానంద’  ఆ తర్వాత ఎమోషనల్ టర్న్ తీసుకుని కదిలించే ఓ క్లైమాక్స్ తో చక్కటి అనుభూతిని మిగులుస్తుంది  నరేషన్ స్లోగా ఉండటం సినిమాలో చెప్పుకోదగ్గ కంప్లైంట్   అక్కడక్కడా కొంచెం సాగతీత కొన్ని అనవసర సన్నివేశాల్ని మినహాయిస్తే ‘జ్యో అచ్యుతానంద’ ఆహ్లాదకరంగా సాగిపోతుంది   ఆరంభం నుంచి చివరిదాకా దర్శకుడిలో ఎంత క్లారిటీ ఎంత పరిణతి ఉందన్నది ప్రతి సన్నివేశంలోనూ కనిపిస్తుంది  ప్రేక్షకులు ఈజీగా రిలేట్ చేసుకునే ప్రధాన పాత్రలు వాటిని చిత్రించిన తీరు సినిమాకు అతి పెద్ద బలం  ఇక్కడే అవసరాల సగం మార్కులు కొట్టేశాడు  ఇక నటీనటుల చక్కటి అభినయం కూడా ఆ పాత్రలకు మరింత బలం చేకూర్చింది  ముఖ్యంగా అన్నదమ్ముల పాత్రల్ని అవసరాల ఎంత బాగా తీర్చిదిద్దాడో వాటిని అంత బాగా పండించాడు నారా రోహిత్ నాగశౌర్య  ఈ రెండు పాత్రలే కథనాన్ని నడిపిస్తాయి   కామెడీ పేరుతో హడావుడి చేయకుండా అవసరాల చాలా సింపుల్ గా నవ్వులు పండించిన వైనం ఆకట్టుకుంటుంది  ‘‘మీరు కాల్చే ఒక్కో సిగరెట్ మీ ఆయుష్షును తగ్గించేస్తుందనే భయం లేదా’’ అని ఓ పాత్ర అంటే ‘‘ఆ సంగతేమో కానీ పీల్చే ఒక్కో దమ్ముకి సిగరెట్ పొడవు తగ్గిపోతుంటే మాత్రం చాలా బాధగా ఉంటుంది’’ అని మరో పాత్ర సమాధానం చెబుతుంది  అవసరాల చమత్కారం ఎలా ఉంటుందో చెప్పడానికి ఇదో ఉదాహరణ  సిగరెట్ ముట్టించుకోవడానికి ‘‘మా అమ్మ కర్పూరం అంటించుకోవడానికి అగ్గిపెట్టి ఇమ్మంది’’ అని అబ్బాయి అడిగితే ‘‘మా నాన్న కూడా ఇంట్లో పూజ దీంతోనే చేస్తారు’’ అంటూ లైటర్ ఇస్తుంది అమ్మాయి  ఇది అవసరాల సెన్సాఫ్ హ్యూమర్ కు రుజువుగా నిలిచే మరో సీన్  ఇలాంటి చమక్కులతో ప్రథమార్ధాన్ని చాలా సరదాగా నడిపించాడు   కథను మొదలుపెట్టడానికి వెరైటీ స్క్రీన్ ప్లేను ఎంచుకున్నాడు అవసరాల  రెండు లీడ్ క్యారెక్టర్లు ఎవరి కోణంలో ఎవరికి తోచినట్లు వాళ్లు తమ గతం గురించి చెప్పడం ఆ తర్వాత వాస్తవంగా ఏం జరిగిందో చూపించడం కొత్తగా అనిపిస్తుంది  ఇలాంటి కథలకు అలాంటి స్క్రీన్ ప్లేను ఎంచుకోవడం ఆశ్చర్యం కలిగించే విషయం  ఇక్కడే రచయితగా దర్శకుడిగా అవసరాల మార్కు కనిపిస్తుంది  చక్కటి సన్నివేశాలకు ఆహ్లాదకరమైన సంగీతం ఛాయాగ్రహణం కూడా తోడవడంతో తొలి గంట హాయిగా గడిచిపోతుంది  ఇంటర్వెల్ ముందు వచ్చే ఎమోషనల్ సీన్లోనే కొంచెం హడావుడి కనిపిస్తుంది  అప్పటిదాకా సహజంగా ప్రవర్తించిన పాత్రలు అక్కడ కొంచెం అతిగా స్పందిస్తాయి   ప్రధానంగా ఎమోషన్స్ మీద నడిచే ద్వితీయార్ధంలో కామెడీ డోస్ తక్కువ కావడం వల్ల కొంచెం సాగతీతగా అనిపిస్తుంది  కొన్ని సన్నివేశాలు కూడా లెంగ్తీగా సాగి ఇబ్బంది పెడతాయి  జ్యో పాత్ర ప్రవర్తించే తీరు కూడా ప్రేక్షకుల్ని కొంచెం అయోమయానికి గురి చేస్తుంది  నిశ్చితార్థం సీన్ దగ్గర కథ ట్రాక్ తప్పుతున్న ఫీలింగ్ కలుగుతుంది  ఐతే జ్యో పాత్ర పక్కకు వెళ్లి అన్నదమ్ముల మీదికి ఫోకస్ షిఫ్టయ్యాక మళ్లీ ప్రేక్షకులు కథలో ఇన్వాల్వ్ అవుతారు  క్లైమాక్స్ సినిమాకు ప్రధాన ఆకర్షణ  అన్నదమ్ముల్లో ఒకరిపై ఒకరికి ఉన్న దాగి ఉన్న ప్రేమ బయటికొచ్చే సన్నివేశాల్ని అద్భుతంగా మలిచాడు అవసరాల  చివర్లో వచ్చే ‘హగ్’ సీన్ కు హ్యాట్సాఫ్ చెప్పాల్సిందే  ప్రేక్షకుల్లో కదలిక తెచ్చే సన్నివేశం అది   ‘చివరికి మిగిలేది’ పుస్తకానికి రిలేట్ చేస్తూ సినిమాను ముగించిన తీరు కూడా బాగుంది  క్లైమాక్స్ లో చిన్న అతిథి పాత్రతో నాని మెరిశాడు  ద్వితీయార్ధంలో ఓ దశలో కలిగిన అసహనాన్ని క్లైమాక్స్ బ్యాలెన్స్ చేస్తుంది  ప్రేక్షకులకు చక్కటి అనుభూతిని మిగిల్చి థియేటర్ నుంచి బయటకు పంపిస్తుంది ‘జ్యో అచ్యుతానంద’  ఐతే రెగ్యులర్ కమర్షియల్ సినిమాల నుంచి ఆశించే అంశాలేమీ ‘జ్యో అచ్యుతానంద’లో ఉండవు  కథాకథనాలు నరేషన్ మల్టీప్లెక్స్ ప్రేక్షకులకు సూటయ్యేలా ఉంటాయి  మాస్ ఆడియన్స్ ఈ సినిమాతో కనెక్టవడం కష్టమే    నటీనటులు   ‘జ్యో అచ్యుతానంద’లో నారా రోహిత్ నాగ శౌర్యల నటన గురించి వేర్వేరుగా మాట్లాడకూడదు  అలాంటి పాత్రలు వాళ్లిద్దరివి  ఇద్దరూ ఆ పాత్రల్లో చక్కగా ఒదిగిపోయారు  హీరోల మధ్య కెమిస్ట్రీ అంటే ఏమో అనుకున్నాం కానీ నిజంగానే వాళ్లిద్దరి జోడీ అదిరిపోయింది  సినిమా మొదలైన కాసేపటికే అక్కడ రోహిత్ శౌర్య ఉన్న సంగతి మరిచిపోతాం  అచ్యుత్ ఆనంద్ అనే పాత్రలు మాత్రమే కనిపిస్తాయి  నిజజీవితంలో అన్నదమ్ముల్లాగే కనిపించారు ఇద్దరూ  అన్నదమ్ముల మధ్య ఉండే ఇగోను నిగూఢమైన ప్రేమను వాళ్లిద్దరూ చక్కగా పలికించారు  క్లైమాక్స్ లో ముఖ్యంగా హగ్ ఇచ్చుకునే సీన్లో వాళ్లిద్దరి నటన సూపర్బ్  జ్యోత్స్నగా రెజీనా కూడా బాగా చేసింది  కాకపోతే ఆమె పాత్రలో అంతగా నిలకడ కనిపించదు  హీరోల భార్యలుగా పావని రాజేశ్వరిలవి పరిమితమైన పాత్రలు  ఉన్నంతలో బాగానే చేశారు  తనికెళ్ల భరణి సీత కృష్ణచైతన్య శశాంక్ పాత్రలకు తగ్గట్లు నటించారు   సాంకేతికవర్గం   నటీనటుల్లాగే సాంకేతిక నిపుణులు కూడా అవసరాల ఆలోచనలకు అతడి టేస్టుకు తగ్గ పనితనం చూపించారు  కళ్యాణ రమణ సంగీతం సినిమాకు పెద్ద ఆకర్షణ  కథాకథనాల్లో కలిసిపోయే సంగీతాన్నందించాడతను  నేపథ్య సంగీతం చాలా ఆహ్లాదంగా సాగుతుంది  పాటలు కూడా అంతే చక్కగా కుదిరాయి  సినిమాలో కలిసిపోయాయి  వెంకట్ సి దిలీప్ ఛాయాగ్రహణం కూడా ప్లెజెంట్ గా అనిపిస్తుంది  చక్కటి ఫీల్ తీసుకొచ్చింది  వారాహి వాళ్ల నిర్మాణ విలువల గురించి చెప్పేదేముంది  తన అభిరుచిని మరోసారి చాటుకున్నారాయన  ఇలాంటి కథలకు ప్రోత్సాహమిస్తున్నందుకు ఆయనకు మరోసారి అభినందనలు చెప్పాలి   అవసరాల రచయితగా దర్శకుడిగా మరోసారి తన ముద్ర చూపించాడు  ఇలాంటి సెన్సిబుల్ డైరెక్టర్స్ అరుదుగా ఉంటారు  తొలి సినిమాలో రొమాన్స్ ఫన్ పండించడంలో తన ప్రతిభను చాటుకున్న అవసరాల ఈసారి ఎమోషన్లను కూడా అంతే బాగా డీల్ చేశాడు  కాకపోతే కథనాన్ని ఇంకాస్త వేగంగా నడిపించాల్సింది  ముఖ్యంగా ద్వితీయార్ధంలో స్క్రీన్ ప్లే కొంచెం చెడింది  దర్శకుడిగా కంటే కూడా రచయితగా ఎక్కువ మార్కులు పడతాయి అవసరాలకు  అతను ప్రాసలు పంచ్ ల మీద ఆధార పడకుండా సహజమైన మాటలతో నవ్వులు పండించిన తీరు మెప్పిస్తుంది  ఎమోషనల్ సన్నివేశాల్లోనూ చక్కటి డైలాగులు రాశాడు  అతడి రచనలో తెలుగుదనం గురించి కూడా ప్రత్యేకంగా ప్రస్తావించాలి    చివరగా జ్యో అచ్యుతానంద నవ్విస్తుంది కదిలిస్తుంది కొంచెం నెమ్మదిగా!!  
__________________________
  అఖిల్ విక్రమ్ ఒకప్పుడు రా ఏజెంటుగా పని చేసి ఓ ఆపరేషన్లో భాగంగా తన భార్య మీరా నయనతారను కోల్పోయాక తన వృత్తిని వదిలేసి మామూలు జీవితం గడుపుతుంటాడు  ఐతే తన భార్య చావుకు కారణమైన వ్యక్తి ఇంకా బతికే ఉన్నాడని అసాంఘిక కార్యకలాపాలతో పెద్ద ఉపద్రవానికి కారణమవబోతున్నాడని అఖిల్ కు తెలుస్తుంది  ఈ ఉపద్రవాన్ని అడ్డుకోవడానికి పోలీసులు అఖిల్ సాయం కోరతారు  ఇంతకీ అఖిల్ భార్య చావుకు కారణమైన వ్యక్తి ఎవరు అతడి వల్ల ఎదురవబోతున్న ప్రమాదమేంటి అఖిల్ దాన్ని ఎలా అడ్డుకున్నాడు అన్నది తెరమీదే చూడాలి   కథనం - విశ్లేషణ   తమిళ రచయితలు దర్శకులను ఒక విషయంలో ఎంత పొగిడినా తక్కువే  చరిత్రను శోధించి ఎవ్వరూ గమనించని విషయాల్ని వెలికి తీసి వాటి ఆధారంగా కొత్త కథలు పుట్టించడంలో ప్రేక్షకులకు కొత్త అనుభూతిని పంచడంలో ఇండియాలో వారి తర్వాతే ఎవరైనా  యువ దర్శకుడు ఆనంద్ శంకర్ కూడా రెండో ప్రపంచ యుద్ధం రోజుల్లోకి హిట్లర్ తన సైనికుల్ని ఉత్తేజితం చేయడానికి ఉపయోగించిన ఓ మందు గురించి తెలుసుకుని దాని నేపథ్యంలో ‘ఇరుముగన్’ కథను అల్లుకున్నాడు   హిట్లర్ వాడిన మందు విషయంలో శాస్త్రీయత వాస్తవికత ఎంతో కానీ ఆ పాయింట్ ఆధారంగా కథ అల్లినందుకు మాత్రం ఆనంద్ శంకర్ ను అభినందించాలి  ‘ఇంకొక్కడు’ సినిమాకు బేసిక్ ప్లాట్ ప్రధాన ఆకర్షణ  ఇక హీరోగానే కాక హిజ్రా విలన్ పాత్రలోనూ గొప్ప అభినయం చూపించిన విక్రమ్ గురించి ఎంతచెప్పినా తక్కువే  కాకపోతే దర్శకుడు ఆ ‘ఐడియా’ చుట్టూ సరైన కథను అల్లుకోవడంలో ఆసక్తికర కథనాన్ని కూర్చడంలో మాత్రం విఫలమయ్యాడు  ప్లాట్ ఆసక్తి రేకెత్తించినా విక్రమ్ తనదైన స్క్రీన్ ప్రెజెన్స్ తో ఆకట్టుకున్నా రెండున్నర గంటల పాటు ప్రేక్షకుల్ని కుదురుగా కూర్చోబెట్టేంత కంటెంట్ మాత్రం ‘ఇంకొక్కడు’లో లేదు   ప్లాట్ విషయంలో కొత్తగా ఆలోచించిన ఆనంద్ కథనం విషయంలో మాత్రం ఆ వైవిధ్యం చూపించలేకపోయాడు  విలన్ పాత్ర గురించి ఎంతో బిల్డప్ ఇస్తూ ప్రథమార్ధంలో కథనాన్ని నడిపించి తీరా ఆ విలన్ పరిచమయ్యాక మాత్రం తేల్చిపడేశాడు  ఆ మందుకు సంబంధించి ఆరంభంలో సన్నివేశాలు చూస్తే హై స్టాండర్డ్ మూవీ చూస్తున్న ఫీలింగ్ కలుగుతుంది  కానీ ఆ తర్వాత మాత్రం సినిమా స్థాయి అంతకంతకూ పడిపోయి చాలా సాదాసీదాగా మారిపోతుంది   పోలీసులకు పట్టుబడ్డ విలన్ జైల్లో తనకేదో అయిపోయినట్లు కిందపడి గిలగిలా కొట్టేసుకోవడం తాళం తీయగానే అటాక్ చేసి బయటికెళ్లపోవడం ఆ తర్వాత హై సెక్యూరిటీ ఉన్న హాస్పిటల్లోకి చాలా తమాషాగా వచ్చేసి మంత్రిని చంపేయడం కంట్రోల్ - ఆల్ట్ - డెలీట్ ప్లస్ 3 కొట్టగానే ఎలాంటి సమాచారాన్నయినా హ్యాక్ చేసేయొచ్చని హీరోయిన్ చెప్పడం ఇలాంటి సన్నివేశాలన్నీ చూశాక ‘ఇంకొక్కడు’ మీద ప్రథమార్ధంలో కలిగిన ఇంప్రెషన్ అంతా క్రమక్రమంగా పడిపోతూ వస్తుంది  ప్రథమార్ధంలో కూడా బేసిక్ ప్లాట్ కు సంబంధించిన సన్నివేశాలు మినహా కొత్తదనం ఏమీ లేకున్నా కథనం ఆసక్తికరంగానే సాగుతుంది  ముఖ్యంగా ఇంటర్వెల్ ముందు ఓ 20 నిమిషాలు అత్యంత ఆసక్తికరంగా సాగుతుంది   హీరో-విలన్ మీటయ్యే ముందు తీసుకొచ్చిన హైప్ క్యూరియాసిటీ తీసుకొస్తుంది  ఇక ఇంటర్వెల్ బ్యాంగ్ అయితే మైండ్ బ్లోయింగ్ అనిపిస్తుంది  ఐతే ద్వితీయార్ధంలో హీరోయిన్ గురించి అసలు రహస్యం విప్పడంతోనే సినిమా స్థాయి ఒక్కసారిగా పడిపోతుంది  నుదుటున బుల్లెట్ తగిలి లోయలో పడ్డ హీరోయిన్ చనిపోలేదని ఆమెకు గిరిజనులు నాటువైద్యం చేసి బతికించారని చెప్పడంతోనే ద్వితీయార్ధం ఏ స్టాండర్డ్ తో సాగబోతోందో అర్థమైపోతుంది  ఆ తర్వాత పైన చెప్పుకున్న సిల్లీ సీన్స్ అన్నీ ఒకదాని తర్వాత ఒకటి వచ్చిపడతాయి  విక్రమ్ ‘లవ్’ పాత్రలో గొప్పగా నటించినా ఆ పాత్ర మాత్రం అంత ఆసక్తికరంగా లేదు  ఆ పాత్ర నుంచి ఏదో ఆశిస్తే దర్శకుడు ఇంకోదో చూపించాడు  ఆ పాత్ర మిస్టీరియస్ గా లేకపోగా అక్కడక్కడా కామెడీ చేస్తూ సిల్లీగా అనిపిస్తుంది   ఒక వైవిధ్యమైన సైన్స్ ఫిక్షన్ సినిమాలా మొదలైన ‘ఇంకొక్కడు’ చివరికి మామూలు హీరో వెర్సస్ విలన్ సినిమాలాగా ముగుస్తుంది  ద్వితీయార్ధం అంతా ప్రెడిక్టబుల్ గా ఉండటం ఒక మైనస్ అయితే లెంగ్త్ మరీ ఎక్కువవడం మరో ప్రతికూలత  ఓవరాల్ గా ‘ఇంకొక్కడు’లో బేసిక్ ప్లాట్ విక్రమ్ అభినయం కళ్లు చెదిరే యాక్షన్ దృశ్యాలు టెక్నికల్ వాల్యూస్ ప్రేక్షకుల్ని కొంత వరకు ఎంటర్టైన్ చేస్తాయి  అంతకుమించి ఆశిస్తే మాత్రం నిరాశ తప్పదు   నటీనటులు   విక్రమ్ నటన గురించి కొత్తగా చెప్పేదేమీ లేదు  మూడు భిన్నమైన అవతారాల్లో విక్రమ్ ఆకట్టుకున్నాడు  సినిమాకు ప్రధాన ఆకర్షణగా నిలిచాడు  విక్రమ్ అభిమానులైతే అతడి నటన కోసమే సినిమాకు వెళ్లిపోవచ్చు  ‘లవ్’ పాత్రలో విక్రమ్ బాడీ లాంగ్వేజ్ నటన చూస్తే నటుడిగా స్థాయి ఏంటో అర్థమవుతుంది  ఐతే ఆ పాత్రకు వేసిన మేకప్ మాత్రం అదోలా ఉంది  పాత్ర కూడా అంత బలంగా లేదు  అఖిల్ పాత్రలోనూ విక్రమ్ ఇంటెన్సిటీ చూపించాడు  నయనతార గ్లామరస్ గా కనిపించి ఆకట్టుకుంది  ఆమె నటన ఓకే  నిత్యామీనన్ గురించి మాత్రం చెప్పడానికేం లేదు  తంబిరామయ్య కామెడీ ఇరిటేట్ చేస్తుంది తప్ప నవ్వించదు  సినిమాలో చెప్పుకోదగ్గ పాత్రలు ఇంకేవీ లేవు   సాంకేతిక వర్గం   హారిస్ జైరాజ్ పాటల్లో పెద్దగా ప్రత్యేకత చూపించలేదు  నిజానికి సినిమాలో పాటలు కథనానికి అడ్డంకిలా అనిపిస్తాయి  హెలెనా ఒక్కటే కొంచెం రిజిస్టరవుతుంది  ద్వితీయార్ధంలో విక్రమ్-నయన్ మధ్య వచ్చే పాట బాగుంది కానీ అక్కడా పాట పూర్తిగా అనవసరం  బ్యాగ్రౌండ్ స్కోర్ విషయంలో హారిస్ అదరగొట్టాడు  ఆర్ డి రాజశేఖర్ ఛాయాగ్రహణం బాగుంది  విజువల్స్ బాగున్నాయి  నిర్మాణ విలువలకు ఢోకా లేదు  సినిమా అంతటా ఉన్నత ప్రమాణాలతో కనిపిస్తుంది  దర్శకుడు ఆనంద్ శంకర్ ప్లాట్ విషయంలో కొన్ని సన్నివేశాల్లో ఆకట్టుకున్నాడు  ప్రథమార్ధం వరకు గ్రిప్ చూపించిన ఆనంద్ ద్వితీయార్ధంలో రొటీన్ స్క్రీన్ ప్లేను ఫాలో అయిపోవడంతో సినిమా గ్రాఫ్ పడిపోయింది  ద్వితీయార్ధం విషయంలో సేఫ్ గేమ్ ఆడకుండా కాస్త వర్క్ చేసి ఉంటే సినిమా మరోలా ఉండేది   చివరగా ప్లాట్ ఒకే విక్రమ్ ‘డబుల్’ ఓకే కానీ!  
__________________________
  ఎదుటోడి కష్టం చూసి కరిగిపోయే సత్యం మోహన్ లాల్ తాను నడిపే జనతా గ్యారేజ్ ను ఒక గ్రీవెన్స్ సెల్ లాగా మారుస్తాడు  ఎవరైనా వచ్చి అక్కడ తమ కష్టం చెప్పుకుంటే చాలు ఆ కష్టం తీర్చడానికి తన అనుచరులతో కలిసి ఎంతదూరమైనా వెళ్తాడు సత్యం  ఐతే ఈ క్రమంలో అతను తన తమ్ముణ్ని మరదలిని కోల్పోతాడు  దీంతో అతడి తమ్ముడి కొడుకైన ఆనంద్ ఎన్టీఆర్ను చిన్నపుడే అతడి మావయ్య తన వెంట ముంబయికి తీసుకెళ్లిపోతాడు  అక్కడ ఆనంద్ పెరిగి పెద్దవాడై తన చదువు కొనసాగిస్తూ పర్యావరణ పరిరక్షణే లక్ష్యంగా సాగిపోతుంటాడు  మరోవైపు సత్యం తన గ్యారేజ్ లో తన పని కొనసాగిస్తుంటాడు  తన పెదనాన్న కుటుంబం గురించి అసలేమీ తెలియని ఆనంద్ ఓ ప్రాజెక్టు కోసమని హైదరాబాద్ వస్తాడు  ఈ క్రమంలో అనుకోకుండా గ్యారేజ్ లో అడుగుపెడతాడు  అక్కడి నుంచి కొన్ని అనూహ్య పరిణామాలు జరుగుతాయి  అవేంటి సత్యం-ఆనంద్ లకు ఒకరి గురించి ఒకరికి తెలిసిందా ‘జనతా గ్యారేజ్’లో ఆనంద్ ఎలాంటి పాత్ర పోషించాడు అన్నది మిగతా కథ   కథనం - విశ్లేషణ   మిర్చి శ్రీమంతుడు సినిమాల్లో పాత కథల్నే ఆహ్లాదకరమైన కథనాలతో ఎమోషనల్ హైస్ తో ఆసక్తికరంగా చెప్పాడు కొరటాల శివ  ఆ రెండు సినిమాల్లోనూ ‘కొలతలు’ సరిగ్గా సరిపోయాయి  ఏది ఎంత ఉండాలో అంత సరిగ్గా కుదిరాయి  ‘జనతా గ్యారేజ్’ విషయంలో మాత్రం లెక్క కొంచెం అటు ఇటు అయింది  ఇందులోనూ కొన్ని ఆసక్తికర సన్నివేశాలున్నాయి  కొరటాల మార్కు మంచి డైలాగులు పడ్డాయి  ప్రధాన పాత్రధారులు గొప్పగా నటించారు  వారి పాత్రల చిత్రణా బాగుంది  ఎమోషనల్ హైస్ ఉన్నాయి  కనువిందు చేసే ఛాయాగ్రహణం ఉత్తేజం కలిగించే సంగీతం కూడా కుదిరాయి  కాకపోతే పాత కథ నిలకడ లేని కథనం కారణంగా ‘జనతా గ్యారేజ్’ అంచనాల్ని అందుకోలేకపోయింది   ఆరంభ ఒడుదొడుకుల్ని దాటుకుని గాడిన పడ్డాక ఓ దశలో పతాక స్థాయిని అందుకున్నట్లు కనిపించే ఈ సినిమా ఆ తర్వాత ఉన్నట్లుండి కిందకు పడి ఓ మామూలు సినిమాలా ముగుస్తుంది  కొన్ని దినుసులు తక్కువైనా సరే సర్దుకుని వంట చక్కగా తయారవుతున్న సమయంలో అందులోకి నీళ్లు పోసి రుచిని తగ్గించినట్లుగా తయారైంది ‘జనతా గ్యారేజ్’ పరిస్థితి  రుచి పోలేదు  అలాగని ఆశించిన రుచీ రాలేదు  మొత్తంగా ఇది ‘ఓకే నాట్ బ్యాడ్’ అనుకునే వంటకం అన్నమాట   కథను చెప్పడంలో కొరటాల శైలి కొంచెం నెమ్మదే  కథను మొదలుపెట్టడానికి టేకాఫ్ కు కొంచెం సమయం తీసుకుంటాడు  ఆసక్తికరంగా ఆహ్లాదకరంగా సాగే సన్నివేశాలు ప్రేక్షకుల్ని ఎంగేజ్ చేస్తుంటాయి  ఐతే ‘జనతా గ్యారేజ్’లో కొరటాల మరీ నెమ్మదించాడు  టేకాఫ్ విషయంలో మరీ ఎక్కువ టైం తీసుకున్నాడు  ఈలోపు అంత ఆసక్తికరమైన సన్నివేశాలు పడలేదు  దీంతో ప్రథమార్ధం కొంచెం కష్టంగానే సాగుతుంది  ప్రకృతి ప్రేమికుడిగా ఎన్టీఆర్ పాత్ర భిన్నంగా ఆసక్తికరంగానే సాగుతుంది  ‘సర్కార్’ తరహాలో నడిచే మోహన్ లాల్ పాత్ర మామూలుగానే అనిపించినా ఆయన తన నటనతో ఆ పాత్రకు ప్రత్యేకత తీసుకొచ్చారు  ఎన్టీఆర్ కనిపించినపుడల్లా ప్రేక్షకుల్లో ఉత్తేజం వస్తుంది  కానీ మోహన్ లాల్ గొప్పగా నటించినా ఆయన స్క్రీన్ ప్రెజెన్స్ ఎంతో బాగున్నా సీఎంతో మీటింగ్ లాంటి ఒకట్రెండు మినహాయిస్తే ఆ పాత్ర పాత్ర చుట్టూ అల్లుకున్న సన్నివేశాలు రొటీనే   ప్రథమార్ధంలో ఎన్టీఆర్ స్క్రీన్ టైం తక్కువ  హీరో హీరోయిన్ల రొమాంటిక్ ట్రాక్ ఏమాత్రం ఆసక్తి రేకెత్తించకపోగా మిగతా సన్నివేశాల్లో మాత్రం తారక్ ఎంగేజ్ చేస్తాడు  హీరోయిజాన్ని ఎలివేట్ చేసే రెండు ఫైట్లూ ఉత్తేజం తీసుకొస్తే ఇంటర్వెల్ ముందు తొలిసారి మోహన్ లాల్-ఎన్టీఆర్ కలిసే సన్నివేశం సినిమా ‘గ్యారేజ్’ ట్రాక్ మీదికి వచ్చిన భావన కలిగిస్తుంది  ఆ సన్నివేశంలో ఎన్టీఆర్-మోహన్ లాల్ ఇద్దరి నటన కొరటాల మాటలు సినిమాపై అప్పటిదాకా ఉన్న ఫీలింగ్ ను మారుస్తాయి  ద్వితీయార్ధం మీద ఆశలు రేకెత్తిస్తాయి  ఇక ద్వితీయార్ధంలో 40 నిమిషాల కథనం సినిమాను మరో స్థాయికి తీసుకెళ్తుంది   ముఖ్యంగా రాజీవ్ కనకాల పాత్ర చుట్టూ అల్లుకున్న ఎపిసోడ్ సినిమాకు మేజర్ హైలైట్  ‘జనతా గ్యారేజ్’లోనే కాదు మొత్తం కొరటాల కెరీర్లోనే దీన్ని బెస్ట్ ఎపిసోడ్ గా చెప్పొచ్చు  దీన్ని కొరటాల ఎంత బాగా రాశాడో అంత బాగా తీశాడు కూడా  ఎన్టీఆర్ అద్భుత అభినయంతో ఆ సన్నివేశాలకు ప్రాణం పోశాడు  కొరటాలలోని రచయిత విజృంభించాడు ఇక్కడ  రోమాంఛితమైన ఈ సన్నివేశం తర్వాత టైటిల్ సాంగ్ కూడా చక్కగా కుదిరింది  ఐతే ఈ ఎమోషనల్ హైని ఆ తర్వాత కొనసాగించి ఉంటే ‘జనతా గ్యారేజ్’ వ్యవహారమే వేరుగా ఉండేది  ఐతే సినిమాను ముగించడంలో కొరటాల తడబడ్డాడు  చివరి అరగంటలో ట్రాక్ తప్పాడు   ఎన్టీఆర్-మోహన్ లాల్  మధ్య బంధమేంటో తెలిసే సన్నివేశంలో కూడా ఎమోషన్ బాగానే పండినా ఆ తర్వాత ఒక సగటు కమర్షియల్ సినిమా తరహాలో సినిమాను ముగించే ప్రయత్నం చేయడంతో ‘జనతా గ్యారేజ్’ ఎసెన్సే దెబ్బ తింది  సినిమాలో విలనిజం వీక్ పైగా రొటీన్  హీరోలకు విలన్లకు మధ్య వైరం కన్విన్సింగ్ గా లేదు  గ్యారేజ్ వల్ల ఆ ఒక్క విలనే పదే పదే ఇబ్బంది పడటం అటు తిరిగి ఇటు తిరిగి ఆ విలనే వీరికి అడ్డంకిగా మారడం లాజికల్ గా అనిపించదు  సిల్లీగా ఒక బాంబ్ బ్లాసింగ్ ఎపిసోడ్ చుట్టూ ప్రి క్లైమాక్స్ క్లైమాక్స్ ను సాగదీసి చాలా రొటీన్ గా సినిమాను ముగించాడు కొరటాల  ముగింపులో ఎమోషనల్ కొసమెరుపు బాగానే ఉంది కానీ అంతకుముందు వ్యవహారం గ్రాఫ్ పడిపోయేలా చేస్తుంది  ఈ ఎపిసోడ్ సినిమాలో సింక్ అవలేదు  ప్రేక్షకులు ఆశించినదానికి భిన్నంగా ముగుస్తుంది సినిమా  కథ అంతా కూడా ప్రేక్షకుడి అంచనాలకు తగ్గట్లు సాగడం నిరాశ కలిగించే విషయం   నటీనటులు   నటుడిగా ఎన్టీఆర్ కు ‘జనతా గ్యారేజ్’ మరో గుర్తుంచుకోదగ్గ చిత్రమే  ఎంతో పరిణతితో నటించాడు ఎన్టీఆర్  రాజీవ్ కనకాల ఎపిసోడ్లో ఎన్టీఆర్ మెచ్యూరిటీ స్పష్టంగా కనిపిస్తుంది  ఆ సన్నివేశాల్లో అతడి నటన డైలాగ్ డెలివరీ అమోఘం  మోహన్ లాల్ కాంబినేషన్లో ఇంటర్వెల్ ముందు సన్నివేశంలోనూ గొప్పగా నటించాడు  లాల్ ను కలిసి కిందికి దిగుతూ చెట్టును చూస్తూ అతనిచ్చే ఎక్స్ ప్రెషన్ సూపర్బ్  సాయికుమార్ కాంబినేషన్లో వచ్చే సీన్లోనూ అదే స్థాయిలో ఆకట్టుకున్నాడు  మోహన్ లాల్ గురించి కొత్తగా చెప్పేదేముంది  ఆయన తెరమీద నిండుగా కనిపించాడు  తన స్థాయికి తగ్గ నటనతో ఆకట్టుకున్నాడు  లాల్ తో తొలి సన్నివేశంలోనే కనెక్టయిపోతాం  అలా కనెక్టవడంలోనే ఆయన గొప్పదనం కనిపిస్తుంది  ఐతే లాల్ పాత్ర ఇంకా ప్రత్యేకంగా ఉండాల్సింది   హీరోయిన్ల విషయంలో ప్రేక్షకులకు తీవ్ర నిరాశ తప్పదు  ఇద్దరు హీరోయిన్ల పాత్రలూ నామమాత్రం  నిత్యా మీనన్ సంగతి వదిలేస్తే ఎన్టీఆర్-సమంత మధ్య రొమాన్స్ పండించడానికి వినోదం రాబట్టడానికి అవకాశమున్నా కొరటాల ఆ ప్రయత్నమే చేయలేదు  చాలా మొక్కుబడిగా ఆ ట్రాక్ ను మూణ్నాలుగు సన్నివేశాలతో లాగించేశాడు  హీరోయిన్ల పాత్రలకు ఉన్నవే తక్కువ సన్నివేశాలంటే అవన్నీ కూడా తేలిపోయాయి  హీరోయిన్ల కంటే ఐటెం పాటతో కాజలే ఎక్కువ ఆకట్టుకుంటుంది  కాజల్ కనిపించే ఐదు నిమిషాలూ కనువిందే  ‘పక్కా లోకల్’ పాటలో చితగ్గొట్టేసింది కాజల్  సాయికుమార్ సురేష్ దేవయాని అజయ్ వీళ్లంతా పాత్రలకు తగ్గట్లుగా చక్కగా నటించారు  విలన్ పాత్రల్లో ఉన్ని ముకుందన్ సచిన్ ఖేద్కర్ పర్వాలేదు  మిగతా వాళ్లంతా ఓకే   సాంకేతికవర్గం   కొరటాల శివకు టెక్నీషియన్స్ మంచి సపోర్టిచ్చారు  అందరూ చక్కటి పనితనం చూపించారు  తిరు ఛాయాగ్రహణం టాప్ క్లాస్ అనిపిస్తుంది  సినిమాకు ఆకర్షణగా నిలుస్తుంది  విజువల్స్ కనువిందుగా అనిపిస్తాయి  పాటల చిత్రీకరణ బాగుంది  ముఖ్యంగా రాక్ ఆన్ బ్రో పాట చిత్రీకరణ గురించి ప్రత్యేకంగా చెప్పుకోవాలి  దేవిశ్రీ ప్రసాద్ సంగీతం కూడా చక్కగా కుదిరింది  పాటలు బావున్నాయి  సినిమాకు కీలకమైన సన్నివేశాల్లో బ్యాగ్రౌండ్ స్కోర్ అదిరింది  ‘జనతా గ్యారేజ్’ థీమ్ మ్యూజిక్ యాక్షన్ సీక్వెన్స్ వచ్చే బ్యాగ్రౌండ్ స్కోర్ దేవిశ్రీ ప్రత్యేకతను తెలియజేస్తాయి  ఆర్ట్ డైరక్టర్ ప్రతిభ కూడా చాలా చోట్ల కనిపిస్తుంది  ప్రథమార్ధంలో ఎడిటింగ్ ఇబ్బంది పెడుతుంది   నిర్మాణ విలువల్లో రాజీ అన్నదే లేదు  సినిమాను ఉన్నత ప్రమాణాలతో తెరకెక్కించారు  ఇక రైటర్ కమ్ డైరెక్టర్ కొరటాల శివ మంచి ప్రయత్నమే చేశాడు కానీ దాన్ని పూర్తి చేయలేకపోయాడు  కొన్ని చోట్ల కొత్తదనం చూపిస్తూనే కొన్ని చోట్ల రాజీ పడిపోయాడు  ముగింపు విషయంలో అతను రొటీన్ ఆలోచనల్ని పక్కనబెట్టి ఉంటే వైవిధ్యంగా ఆలోచించి ఉంటే ‘జనతా గ్యారేజ్’ మరో గుర్తుంచుకోదగ్గ సినిమా అయ్యుండేది  మాటల రచయితగా ఈ సినిమాతో కొరటాల మరో మెట్టు ఎక్కాడు  కొన్ని సన్నివేశాల్ని డీల్ చేసిన తీరును కూడా ప్రశంసించాలి  కానీ సినిమాను ప్రేక్షకులు ఆశించినట్లు ముగించడంలో మాత్రం కొరటాల విఫలమయ్యాడు   చివరగా ఇది మిశ్రమానుభూతుల ‘గ్యారేజ్’  
__________________________
  గోపాల్ దుల్కర్ సల్మాన్ సంపన్న కుటుంబానికి చెందిన వాడే అయినా తల్లిదండ్రుల ఆలోచనలకు తగ్గట్లు జీవితాన్ని సాగించలేక వాళ్ల నుంచి దూరంగా వచ్చేసి తనకు నచ్చిన తరహాలో లైఫ్ లీడ్ చేస్తుంటాడు  ఓ ఇంగ్లిష్ పత్రికలో ఫీచర్స్ రైటర్ గా పని చేసే గోపాల్ కు కామిక్ కార్టూనిస్టు కావాలన్నది లక్ష్యం  కానీ తన దుందుడుకు స్వభావం వల్ల అప్పటికే ఉన్న ఉద్యోగాన్ని నిలుపుకోవడానికే శ్రమిస్తుంటాడు  ఇలాంటి పరిస్థితుల్లో రోడ్డు మీద అనుకోకుండా మెరిసి మాయమైన సావిత్రి నిత్యా మీనన్ మాయలో పడతాడు గోపాల్  తన చేతికి దొరికిన ఆమె కెమెరా పట్టుకుని తన కోసం అన్వేషణ మొదలుపెడతాడు  తర్వాత అనుకోకుండా ఓ సందర్భంలో తనే అతడికి ఎదురవుతుంది  సావిత్రితో తనకు అప్పటికే పరిచయం ఉందని బీకేఎన్ కు అప్పుడే తెలుస్తుంది  అంతే కాక సావిత్రి అప్పటికే మరొకరితో ఎంగేజ్ అయిన విషయం కూడా వెల్లడవుతుంది  ఈ పరిస్థితుల్లో గోపాల్ ఏం చేశాడు తను ప్రేమించిన అమ్మాయి మనసు గెలిచాడా లేదా అన్నది మిగతా కథ   కథనం - విశ్లేషణ   బేసిక్ స్టోరీ చూస్తే ‘100 డేస్ ఆఫ్ లవ్’లో కొత్తదనం ఏమీ కనిపించదు  ఇలాంటి ప్రేమకథలు వందల్లో వచ్చాయి  ఐతే లవ్ స్టోరీల్లో కథ కంటే కూడా అందులో ఫీల్ తీసుకురావడం ప్రేక్షకుల మనసుల్ని తట్టడం ప్రధాన పాత్రలతో యువ ప్రేక్షకులు కనెక్టయ్యేలా చూడటం కీలకమైన విషయాలు  ‘100 డేస్ ఆఫ్ లవ్’ ఆ విషయంలో విజయవంతమైంది  ఇది మంచి ఫీల్ ఉన్న ప్రేమకథ  మన అంచనాలకు తగ్గట్లు సాగుతూనే ఆహ్లాదం పంచుతూ ఆలోచింపజేస్తూ సాగే ఒక మెచ్యూర్డ్ లవ్ స్టోరీ ‘100 డేస్ ఆఫ్’ లవ్’  కాకపోతే నరేషన్ మరీ స్లోగా అనిపిస్తుంది  కథ మొదలవడానికే చాలా సమయం పడుతుంది  పైగా ఆ కథలో గొప్ప మలుపులేమీ ఉండవు   గత కొన్నేళ్లలో మలయాళంలో ప్రేమమ్ బెంగళూరు డేస్ లాంటి అద్భుతమైన ఫీల్ ఉన్న ప్రేమకథలు వచ్చాయి  ‘100 డేస్ ఆఫ్ లవ్’ ఆ తరహాలోనే ఫీల్ తో సాగినా ఆసక్తి విషయంలో వాటి స్థాయికి చేరదు  ప్రేమకథలోని ఫీల్ ను అనుభూతిని చెందితే రెండున్నర గంటల ప్రయాణం సాఫీగా సాగిపోతుంది  ఇందులోని పాత్రల్ని వాటి ఫీలింగ్స్ ని మనసులో నింపుకుని సంతృప్తిగా బయటికి వస్తాం  పాత్రలతో కనెక్ట్ కాలేనపుడు మాత్రం ఇది భారమైన ప్రయాణంలా అనిపిస్తుంది  సినిమాలో అద్భుతం అనిపించే విషయలేమీ లేవు  కానీ సాధారణంగా అనిపిస్తూనే మనసుపై ముద్ర వేసే అంశాలున్నాయి    ‘100 డేస్ ఆఫ్ లవ్’లోని పాత్రలన్నీ కూడా మనకు బాగా పరిచయం ఉన్నట్లుగానే అనిపిస్తాయి  దీని స్టోరీ లైన్ దాదాపుగా ‘నువ్వు నాకు నచ్చావ్’ను తలపిస్తుంది  పాత్రల్ని సహజంగా తీర్చిదిద్దాడు దర్శకుడు జీనస్ మహ్మద్  సన్నివేశాలు కూడా సహజంగా ఉంటాయి  జీవితంలో ఒరిజినాలిటీ ఉండాలి మనకు నచ్చినట్లు జీవితం సాగించడంలో ఉండే ఆనందమే వేరు అనే విషయాల్ని ప్రధాన పాత్ర ద్వారా చెప్పే ప్రయత్నం చేశాడతను  చివరికి హీరోనే గెలుస్తాడన్నది తెలిసిన విషయమే అయినా అతడి ప్రయాణంలో ఎదురయ్యే కష్టాల్ని బాధను కూడా ప్రేక్షకులు ఫీలయ్యేలా చేసి ఆ పాత్రతో పాటు ప్రయాణం చేసేలా కథనాన్ని నడిపించాడు   ప్రథమార్ధంలో హీరో హీరోయిన్ కోసం అన్వేషిస్తూ సాగే క్రమంలో కథ ముందుకే సాగదు  సినిమా మొదలైన గంటకు కానీ కథలో కదలిక ఉండదు  ఇక హీరో హీరోయిన్లకు పరిచయం అయ్యాక తర్వాత ఏం జరగొచ్చు అన్నది గెస్ చేయడం పెద్ద విషయం కాదు  కానీ చూడముచ్చటైన దుల్కర్-నిత్యల జంట కథనాన్ని ముందుకు నడిపిస్తుంది  ఆరంభంలో నిత్య ఓసారి మెరిసి మాయమైపోయాక తన కోసం ఎప్పుడెప్పుడా అన్నట్లు ఎదురు చూస్తాం  అసలు నిత్య వచ్చాకే కథ ముందుకు కదులుతుంది  ద్వితీయార్ధం పూర్తిగా ప్రేక్షకుడి అంచనాలకు తగ్గట్లు సాగుతుంది  ఐతే క్లైమాక్స్ ఏంటో ముందే తెలిసినా అప్పటిదాకా కూర్చోబెట్టేలా కథనాన్ని నడిపించడంలో దర్శకుడు విజయవంతమయ్యాడు  ‘100 డేస్ ఆఫ్ లవ్’ను దుల్కర్-నిత్యాల ‘ఓకే బంగారం’తో పోల్చుకోలేం  అందులోని వేగం ఇందులో కనిపించదు   నేటివిటీ ఈ సినిమాకు పెద్ద సమస్య కాదు  కథ మన సిటీలోనే జరుగుతున్నట్లు అనిపిస్తుంది  ప్రధాన పాత్రధారులిద్దరూ మనకిప్పటికే పరిచయం కాబట్టి  కనెక్టయిపోతాం  దుల్కర్-నిత్యల కెమిస్ట్రీ మరోసారి అద్భుతంగా పండింది  ఈ ప్రేమకథలో హాస్యం పాళ్లు తక్కువే  మన కృష్ణుడు మాదిరిగా ఉన్న హీరో ఫ్రెండు పాత్ర సరదాగా సాగుతూ ఓ మోస్తరుగా వినోదం పంచుతుంది  సినిమా విషయంలో ప్రధానంగా చెప్పుకోదగ్గ కంప్లైంట్స్ కథనం నెమ్మదిగా సాగడం కథలో కొత్తదనం లేకపోవడమే  అక్కడక్కడా ఆటోబయోగ్రఫీ చదువుతున్న ఫీలింగ్ కలిగిస్తుంది  కొన్ని సన్నివేశాలు సాగతీతలా అనిపిస్తాయి  ఓవరాల్ గా చెప్పాలంటే ‘100 డేస్ ఆఫ్ లవ్’ నెమ్మదిగా సాగే ఫీల్ ఉన్న ప్రేమకథ   నటీనటులు   దుల్కర్ సల్మాన్ నిత్యామీనన్ జంటను చూడటం కనువిందే  ఇద్దరిలో ఎవరికి ఎవరూ తీసిపోరు  పాత్రలకు తగ్గట్లుగా పరిణతితో కూడిన నటనతో కట్టిపడేశారిద్దరూ  ఇద్దరూ నటిస్తున్నట్లు కాకుండా నిజ జీవితంలో ప్రవర్తిస్తున్నట్లే కనిపిస్తారు  ఫలానా సన్నివేశం అని కాకుండా ఆద్యంతం ఆకట్టుకుంటారు వీళ్లిద్దరూ  హీరో ఫ్రెండు పాత్రలో బొద్దబ్బాయి శేఖర్ మీనన్ గుర్తుంటాడు  చాలావరకు ఫన్నీగా సాగే ఈ పాత్ర చివర్లో ఒక ఎమోషనల్ సీన్ తో మనసు తడి చేస్తుంది  చాన్నాళ్ల తర్వాత కనిపించిన వినీత్ డబ్బు మదమున్న అబ్బాయిగా రాహుల్ మాధవ్ కూడా ఆ పాత్రలకు సూటయ్యారు   సాంకేతికవర్గం   నటీనటులతో పాటు సాంకేతిక నిపుణులు కూడా దర్శకుడి ఆలోచనలకు తగ్గట్లు పనిచేశారు  గోవింద్ మీనన్ పాటలు బిజిబల్ నేపథ్య సంగీతం మంచి ఫీల్ తో సాగుతాయి  ప్రతీష్ వర్మ ఛాయాగ్రహణం కూడా ఆహ్లాదకరంగా అనిపిస్తుుంది  నిర్మాణ విలువలు బాగున్నాయి  శశాంక్ వెన్నెలకంటి మాటలు ఓకే  దర్శకుడికిది తొలి సినిమానే అయినా అనుభవమున్న దర్శకుడిలా ప్రేమకథను పరిణతితో డీల్ చేశాడు  నటీనటులు - సాంకేతిక నిపుణుల నుంచి చక్కటి పనితనం రాబట్టుకున్నాడు  నరేషన్ మాత్రం మరీ స్లో   చివరగా 100 డేస్ ఆఫ్ లవ్ ఫీల్ ఉంది పేస్ లేదు   
__________________________
  సాయిరాం మోహన్ లాల్ సూపర్ మార్కెట్లో అసిస్టెంట్ మేనేజర్ గా పని చేస్తూ మేనేజర్ గా ప్రమోషన్ ఆశిస్తున్న సగటు మధ్యతరగతి వ్యక్తి  గాయత్రి గౌతమి బొటాబొటి మధ్య తరగతి జీవితాన్ని అసంతృప్తితో వెళ్లదీస్తున్న ఇల్లాలు  అభిరామ్ విశ్వాంత్ ఓ అమ్మాయి ప్రేమకోసం చక్కగా సాగుతున్న లైఫ్ పక్కనబెట్టి ఆమె కోసమే బతకడం మొదలుపెట్టిన కుర్రాడు  మహిత బేబీ రైనా రావు తన చుట్టూ ఉన్న వాళ్లందరూ సంతోషంగా ఉండాలని కోరుకునే స్కూల్ స్టూడెంట్  నలుగురు వేర్వేరు వ్యక్తుల వల్ల ఈ నలుగురి జీవితాలు మలుపు తిరుగుతాయి  ఆ మలుపులేంటి చివరికి ఈ నలుగురూ తమకు ఎదురైన సవాళ్లను ఎలా ఛేదించారు అన్నది మిగతా కథ   కథనం - విశ్లేషణ   చంద్రశేఖర్ యేలేటి కొత్త సినిమా తీసిన ప్రతిసారీ ప్రేక్షకుల్ని ఆశ్చర్యపరుస్తూనే ఉంటాడు  అతడి గత సినిమా చూసి మనం ఒక అంచనాతో వెళ్తే అతను ఇంకో రకమైన సినిమాను అందిస్తాడు  ‘మనమంతా’ విషయంలోనూ అంతే  ఇప్పటిదాకా థ్రిల్లర్ ఫీల్ గుడ్ లవ్ స్టోరీ అడ్వెంచరస్ సినిమాలు ట్రై చేసిన యేలేటి ఈసారి తన గత సినిమాలకు పూర్తి భిన్నంగా ఎమోషన్ తో కూడిన విలువల పాఠం చెప్పే ప్రయత్నం చేశాడు  ఇది మనిషి గురించి చెప్పే సినిమా  మనిషి ఎలా బతుకుతున్నాడో ఎలా బతకాలో చెప్పే సినిమా  యేలేటి మీద భారీ అంచనాలు పెట్టుకుంటే ‘మనమంతా’ నిరాశ పరచొచ్చు  మామూలుగా చూస్తే మాత్రం ఓకే అనిపిస్తుంది   ‘‘బ్రతకడం నేర్చుకున్నా అనుకున్నా మనిషిలా బ్రతకడం మరిచిపోయా’’ అంటూ ‘మనమంతా’లో ఓ డైలాగ్ ఉంటుంది  ఈ సినిమా ఎసెన్స్ అంతా ఆ డైలాగ్ లోనే ఉంటుంది  ఆధునిక జీవనంలో పడి కొట్టుకుపోతూ మానవతా విలువలు బంధాలు ఆప్యాయతానురాగాల్ని ఎలా మరిచిపోతున్నామో చెప్పే ప్రయత్నం చేశాడు యేలేటి  ఐతే మరింత ఈ ప్రయత్నంలో ఆరంభం అంత బాగా లేకున్నా ముగింపులో మాత్రం మెప్పించాడతను  చివరికి వచ్చేసరికి భావోద్వేగాల్ని పతాక స్థాయికి తీసుకెళ్లి మనసుల్ని కదిలించాడు కానీ అంతకుముందు కథనాన్ని మరీ నెమ్మదిగా మామూలుగా చెప్పడం నిరాశ కలిగిస్తుంది   ‘మనమంతా’ అనే భవనానికి నాలుగు బలమైన పాత్రల్ని పిల్లర్లుగా పెట్టాడు యేలేటి  మధ్య తరగతి జీవితాల్ని బాగా స్టడీ చేసి ఈ పాత్రల్ని తయారు చేశాడు యేలేటి  మనిషి స్వార్థంతో చేసే చిన్న చిన్న తప్పుల వల్ల అవతలి వ్యక్తుల జీవితాల్లో ఎలాంటి అలజడి రేగుతుందో చెప్పడానికి మోహన్ లాల్ పాత్ర సూచిక అయితే ఆశకు హద్దంటూ ఏమీ ఉండదని సంతృప్తి పడటంలోనే ఆనందం ఉందని గౌతమి పాత్ర ద్వారా చెప్పే ప్రయత్నం చేశాడు యేలేటి  ఇక అమ్మాయి ప్రేమ మైకంలో పడి జీవితాన్నే పణంగా పెట్టే అబ్బాయిల్ని రెప్రెజెంట్ చేస్తుంది విశ్వాంత్ పాత్ర  చిన్న పిల్లల్లో ఉండే కల్మషం లేని ప్రేమకు రైనా పాత్ర ఇండికేషన్   ఈ నాలుగు పాత్రలతోనూ ఈజీగా కనెక్టయిపోతాడు ప్రేక్షకుడు  ఈ పాత్రల మధ్య బంధం ఏంటన్నది తెర మీద చూస్తేనే తెలుస్తుంది  ఇక్కడ స్క్రీన్ ప్లే విషయంలో చిన్న మ్యాజిక్ చేశాడు యేలేటి  ఓం శాంతి వేదం చందమామ కథలు తరహాలో వేర్వేరు వ్యక్తుల కథల్ని చూపించి చివరికి ఒకచోటికి చేర్చే మల్టిపుల్ స్టోరీ స్క్రీన్ ప్లేలో సాగుతుందీ సినిమా  నాలుగు పాత్రల ద్వారా యేలేటి చెప్పిన నాలుగు కథల్లో కుర్రాడి లవ్ స్టోరీ సాదాసీదాగా అనిపిస్తుంది  గౌతమి పాత్ర ఆరంభంలో మామూలుగా అనిపిస్తుంది కానీ చివరికి వచ్చేసరికి ఆ పాత్ర బలం పుంజుకుంటుంది  ఇక మోహన్ లాల్ చిన్నపాప పాత్రల నేపథ్యంలో సాగే కథలు మాత్రం ఆరంభం నుంచి చివరి దాకా ఆసక్తికరంగా సాగుతాయి  ఈ రెండు పాత్రలతోనూ ఎమోషన్లు బాగా పండించాడు యేలేటి  వాళ్లిద్దరి నటన కూడా కట్టిపడేస్తుంది  ఈ పాత్రలతో ముడిపడ్డ ఎమోషనల్ సీన్స్ కన్నీళ్లు తెప్పిస్తాయి   యేలేటి గత సినిమాలతో పోలిస్తే నరేషన్ స్లో అనిపిస్తుంది  కథనం నెమ్మదిగా సాగుతుంది  ఈ కథ స్వభావం దృష్ట్యా అలాగే చెప్పాలనుకున్నాడో ఎమో యేలేటి  ప్రథమార్ధం మామూలుగా అనిపిస్తుంది  గౌతమి విశ్వాంత్ పాత్రల చుట్టూ సాగే సన్నివేశాలు మరీ నెమ్మదిగా మామూలుగా కూడా అనిపిస్తాయి  ప్రథమార్ధంతో పోలిస్తే ద్వితీయార్ధం మెరుగ్గా అనిపిస్తుంది  నెమ్మదిగా భావోద్వేగాలు పెంచుతూ తెరమీద పాత్రలు పడే సంఘర్షణను ప్రేక్షకులు కూడా ఫీలయ్యేలా చేస్తూ చివర్లో ప్రేక్షకుల్లో ఉద్వేగం తీసుకురావడంతో దర్శకుడు విజయవంతమయ్యాడు  పతాక సన్నివేశంలో ఎమోషన్లు బాగా పండాయి  సినిమాకు చివరి 20 నిమిషాలు కీలకం  అక్కడే సినిమా మరో స్థాయికి వెళ్లింది   ఐతే ఓ పక్క మిగతా మూడు పాత్రలూ అంత సంఘర్షణలో ఉండగా వాళ్లతో సంబంధం ఉన్న మరో పాత్ర గౌతమి తన పాటికి తాను సింగపూర్ బయల్దేరడం లాజికల్ గా అనిపించదు  పాత్రల మధ్య బంధాన్ని రివీల్ చేయకుండా భిన్నమైన స్క్రీన్ ప్లే ద్వారా కథ చెప్పే ప్రయత్నంలో యేలేటి ఇక్కడ లాజిక్ మిస్సయ్యాడు  అవతల చాలా పెద్ద ఇబ్బందిలో ఉన్న భర్త భార్య ఉద్యోగం గురించి ఫోన్లో సంభాషించే తీరు కూడా అసహజంగా ఉంటుంది  ఇలాంటి కొన్ని ఇబ్బందికర సన్నివేశాల్ని నరేషన్ స్లో అన్న కంప్లైంట్ ను పక్కనబెడితే ‘మనమంతా’ మంచి అనుభూతినే మిగులుస్తుంది   నటీనటులు   మోహన్ లాల్ పోషించిన సాయిరాం పాత్ర తెరమీద చూస్తున్నంతసేపూ మామూలుగా అనిపిస్తుంది  బయటికి వచ్చాక మాత్రం వెంటాడుతుంది  ఈ పాత్రకు మోహన్ లాల్ ను యేలేటి ఏరికోరి ఎందుకు ఎంచుకున్నాడో సినిమా చూస్తే అర్థమవుతుంది  ఎక్కడా అతి చేయకుండా కొలిచినట్లుగా పాత్రకు తగ్గట్లుగా సహజంగా నటించి మెప్పించాడు మోహన్ లాల్  తన ‘సింపుల్’ నటనతోనే పాత్రకు జీవం తీసుకొచ్చాడు మోహన్ లాల్  తాను చేసిన తప్పుకు ఓ కుటుంబం బలైపోతోందని తెలిసిన తర్వాత ఆ పాత్ర పడే సంఘర్షణను లాల్ అద్భుతంగా పలికించాడు  డబ్బింగ్ మొదట్లో కొంచెం ఇబ్బందికరంగా అనిపిస్తుంది కానీ కాసేపు పోయాక అలవాటు పడిపోతాం  లాల్ తర్వాత ఎక్కువ మార్కులు బేబీ రైనా రావుకే ఇవ్వాలి  తొలి సన్నివేశంలోనే ఈ చిన్నారితో ప్రేమలో పడిపోతాం  అంత చక్కగా హావభావాలు పలికించింది  ఒకప్పుడు గౌతమిని అలా చూసి ఇప్పుడు ఇలా చూడ్డం కొంచెం ఇబ్బందే  జీర్ణించుకోవడానికి కొంచెం కష్టమవుతుంది  ఐతే నటన విషయంలో ఆమెకు వంకలు పెట్టడానికేం లేదు  జ్యువెలరీ షాప్ నేపథ్యంలో వచ్చే సన్నివేశంలో ఆమె నటన ఆకట్టుకుంటుంది  విశ్వాంత్ కూడా బాగానే చేశాడు  అనీషా ఆంబ్రోస్ మాత్రం ఓవరాక్షన్ తో చంపేసింది  ఊర్వశి కనిపించినంతసేపూ ఎంటర్టైన్ చేస్తుంది  హర్షవర్ధన్ గొల్లపూడి మారుతీరావు పరుచూరి వెంకటేశ్వరరావు నాజర్ వెన్నెల కిషోర్ వీళ్లందరూ పాత్రలకు తగ్గట్లుగా నటించారు  తారకరత్న ఓ చిన్న పాత్రలో తళుక్కుమన్నాడు   సాంకేతిక వర్గం   టెక్నీషియన్స్ అందరూ సినిమాకు బలంగా నిలిచారు  ఇందులో పాటలకు పెద్దగా ప్రాధాన్యం లేదు  కొంచెం బోరింగ్ గా సాగే లవ్ స్టోరీ నేపథ్యంలో వచ్చే రెండు పాటలూ ఓ మోస్తరుగా అనిపిస్తాయి  ఐతే బ్యాగ్రౌండ్లో వచ్చే రెండు థీమ్ సాంగ్స్ మాత్రం బాగున్నాయి  వీటితో పాటు బ్యాగ్రౌండ్ స్కోర్ విషయంలోనూ మహేష్ శంకర్ మెప్పించాడు  రాహుల్ శ్రీవాత్సవ్ ఛాయాగ్రహణం కనువిందు చేస్తుంది  నిర్మాణ విలువల విషయంలో వంక పెట్టడానికి లేదు  రవిచంద్రతేజ మాటలు చక్కగా కుదిరాయి  ఇక రచయితగా దర్శకుడిగా యేలేటి మరోసారి తన ముద్రను చూపించాడు  యేలేటి గత సినిమాల తరహాలో సినిమాలో అంత వేగం చూపించలేకపోయాడు  యేలేటి అభిమానులైతే ఈ సినిమాతో నిరాశ చెందుతారేమో  ఐతే స్క్రీన్ ప్లే విషయంలో కొన్ని పాత్రల్ని చక్కగా తీర్చిదిద్దడంలో పతాక సన్నివేశాల్లో ఎమోషన్లు రాబట్టడంలో యేలేటి విజయవంతమయ్యాడు   చివరగా మనమంతా మంచి సినిమానే కానీ!  
__________________________
  శిరీష్ అల్లు శిరీష్ బాగా డబ్బున్న కుటుంబానికి చెందిన కుర్రాడు  అతను కాశ్మీర్ లో 66 లావణ్య అనే అమ్మాయితో తొలి చూపులోనే ప్రేమలో పడతాడు  ఐతే తన ప్రేమ సంగతి ఇంట్లో చెబితే అతడి తండ్రి ప్రకాష్ రాజ్ ఒప్పుకోడు  మధ్యతరగతి మనుషులంటే శిరీష్ తండ్రికి చిన్నచూపు  వాళ్లు కేవలం డబ్బు కోసమే పెద్దింటి చెందిన వాళ్లను ప్రేమిస్తారంటూ తక్కువ చేసి మాట్లాడతాడు  దీంతో తాను ఓ మామూలు అబ్బాయిలాగా అనుకు పరిచయమై ఆమె ప్రేమను గెలుస్తానని తనను అలా ప్రేమిస్తేనే తనను ఇంటికి తీసుకొస్తానని సవాల్ చేసి వెళ్తాడు శిరీష్  మరి శిరీష్ అనుకి ఎలా పరిచయమ్యాడు ఆమె ప్రేమను ఎలా గెలిచాడు చివరికి శిరీష్ తండ్రి వీళ్లిద్దరి ప్రేమకు అంగీకరించాడా లేదా అన్నది మిగతా కథ    కథనం-విశ్లేషణ   కొత్త కథలతో సాహసం చేయడం కంటే పాత కథల్నే కొంచెం తిరగరాసి ఆసక్తికరమైన కథనాన్ని జోడిస్తే సునాయాసంగా బాక్సాఫీస్ గండాన్ని దాటేయొచ్చని చాలామంది దర్శకులు రుజువు చేశారు  కచ్చితంగా హిట్టు కొట్టి తీరాల్సిన స్థితిలో ఉన్న పరశురామ్-శిరీష్ జోడీ కూడా ఆ బాటలోనే నడిచింది  ఆహ్లాదకరమైన హాస్యం చక్కటి ఫ్యామిలీ ఎమోషన్లు పండించడంలో తన ప్రతిభను సోలో సినిమాతో చాటుకున్న పరశురామ్ మరోసారి తన బలాన్ని నమ్ముకున్నాడు  ‘శ్రీరస్తు శుభమస్తు’ను చక్కటి ఫ్యామిలీ ఎంటర్టైనర్ గా మలిచాడు  కథగా చెప్పుకోవడానికి ఇందులో కొత్తదనం ఏమీ కనిపించదు  కానీ ఎక్కడా బ్రేకుల్లేకుండా ఆహ్లాదంగా సాగిపోయే కథనం ఈ సినిమాకు పెద్ద ప్లస్ పాయింట్   ప్రేమ గొప్పదా కుటుంబ విలువలు గొప్పవా అనే విషయంలో భిన్నాభిప్రాయాలు ఉంటాయి  ఐతే పరశురామ్ ఈ రెండు అంశాలకూ సమ ప్రాధాన్యం ఇస్తూ వాటిని బ్యాలెన్స్ చేసిన తీరు మెప్పిస్తుంది  అందుకే ఈ సినిమా యువతనూ అకట్టుకుంటుంది  అలాగే కుటుంబ ప్రేక్షకుల్నీ మెప్పిస్తుంది ఆరంభ చక్కటి సన్నివేశం కథను ఓపెన్ చేసిన పరశురామ్ చివర్లో మరో చక్కటి పతాక సన్నివేశంతో కథను ముగించాడు  పరశురామ్ కు చక్కటి పేరు తెచ్చిన ‘సోలో’తో పాటు క్లాసిక్ ఫ్యామిలీ ఎంటర్టైనర్ ‘బొమ్మరిల్లు’ను కూడా ‘శ్రీరస్తు శుభమస్తు’ గుర్తుకు తెస్తుంది  చాలా సన్నివేశాల్లో ఈ రెండు సినిమాలు తలపుల్లోకి వస్తాయి  పతాక సన్నివేశాలు ‘బొమ్మరిల్లు’నే తలపిస్తాయి  ఇంకా ఈ మధ్యే వచ్చిన ‘నేను శైలజ’ ఛాయలు కూడా కొంత కనిపిస్తాయి   ఐతే పాత సినిమాల స్ఫూర్తి కనిపిస్తున్నా మరోసారి ప్రేక్షకుల్ని ఎమోషనల్ గా కదిలించడంలో పరశురాం సక్సెస్ అయ్యాడు  ముఖ్యంగా పతాక సన్నివేశాలు సినిమాకు ప్రధాన ఆకర్షణ  ఎమోషనల్ సీన్స్ ను డీల్ చేయడంలో ప్రేక్షకుల్లో ఉద్వేగం తీసుకురావడంలో పరశురామ్ ప్రత్యేకత ఈ సన్నివేశాల్లో కనిపిస్తుంది  ప్రకాష్ రాజ్ రావు రమేష్ ల కాంబినేషన్లో శిరీష్ చేసిన సన్నివేశాలు క్లైమాక్స్ కు బలంగా నిలిచాయి  ఇక్కడ పరశురామ్ కలం బలం కనిపిస్తుంది  మంచి డైలాగులు పడటం నటీనటుల చక్కటి అభినయం కూడా తోడవడం ఈ సన్నివేశాలతో ప్రేక్షకులు ఎమోషనల్ గా కనెక్టవుతారు  ద్వితీయార్ధంలో శిరీష్-అలీ-సుబ్బరాజు కాంబినేషన్లో వచ్చే సన్నివేశశాలు బాగా నవ్విస్తాయి  ప్రథమార్ధంలో ప్రభాస్ శీను ఓ మోస్తరుగా నవ్విస్తాడు   ఐతే ప్రేమకథను మాత్రం పరశురామ్ సరిగా డీల్ చేయలేకపోయాడు  హీరోయిన్ మీద హీరోది లవ్ అట్ ఫస్ట్ సైట్ అనుకున్నా హీరోయిన్ కు హీరో మీద ప్రేమ పుట్టడానికి సరైన కారణాలు కనిపించవు  ఆమె అతడి విషయంలో ఇంప్రెస్ అయిపోవడానికి తగ్గ బలమైన సన్నివేశాలు పడలేదు  పైగా లవ్ స్టోరీని ఎక్కువగా కామెడీని పండించడానికి ఉపయోగించుకున్నారు  హీరో హీరోయిన్ కు దగ్గర కావడానికి తనకు ఐడెంటిటీ పోయిందని తనకు ఏదీ గుర్తులేదని అనేసి ఆమె గదిలో చేరిపోవడం ఆమె చుట్టూ తిరగడం అంతా ఇల్లాజికల్ గా అనిపిస్తుంది  కొన్ని సన్నివేశాలు విసిగిస్తాయి   కామెడీ బాగానే ఉన్నా లాజిక్ తో ఆలోచిస్తే ఈ సన్నివేశాల్ని ఎంజాయ్ చేయలేం  కథాకథనాలు ప్రేక్షకుడి అంచనాలకు తగ్గట్లు సాగడం కూడా సినిమాలో చెప్పుకోదగ్గ మైనస్  ఓవరాల్ గా చూస్తే కొన్ని నెగెటివ్ పాయింట్స్ ఉన్నప్పటికీ వాటిని మరిపించే ప్లస్సులు ‘శ్రీరస్తు శుభమస్తు’లో చాలానే ఉన్నాయి  ఇది ఒక మంచి ఫీల్ గుడ్ ఫ్యామిలీ ఎంటర్టైనర్   నటీనటులు   అల్లు శిరీష్ చాలా మెరుగయ్యాడు  కాన్ఫిడెంట్ గా నటించాడు  ఏదో నటించాలి అన్నట్లు కాకుండా క్యాజువల్ గా ఉండటానికి ప్రయత్నించిన చోటల్లా శిరీష్ మెప్పించాడు  పతాక సన్నివేశాల్లోనూ శిరీష్ బాగా నటించాడు  అక్కడక్కడా కొన్ని సన్నివేశాల్లో మాత్రం బ్లాంక్ ఫేస్ పెట్టాడు  అతడి బాడీ లాంగ్వేజే కొంచెం మారాల్సి ఉంది   లావణ్య త్రిపాఠి అందంతో అభినయంతో ఆకట్టుకుంది  మధ్యతరగతి అమ్మాయి పాత్రలో ఆమె చక్కగా ఒదిగిపోయింది  ప్రకాష్ రాజ్ రావు రమేష్ తమ అనుభవాన్ని రంగరించి సన్నివేశాల్ని రక్తి కట్టించారు  ముఖ్యంగా క్లైమాక్స్ లో వీరి ముద్ర స్పష్టంగా కనిపిస్తుంది  తనికెళ్ల భరణి రణధీర్ రవిప్రకాష్ పాత్రలకు తగ్గట్లుగా నటించారు  అలీ ప్రభాస్ శీను సుబ్బరాజు నవ్వించే బాధ్యతను బాగానే నిర్వర్తించారు   సాంకేతిక వర్గం   ఎప్పుడూ మాస్ సినిమాలకు రొటీన్ గా వాయించేసే తమన్ ‘శ్రీరస్తు శుభమస్తు’కు మాత్రం భిన్నమైన పనితనం చూపించాడు  తాను ఫీల్ గుడ్ మ్యూజిక్ కూడా ఇవ్వగలనని చాటుకున్నాడు  పాటలు ఉన్నవి తక్కువే కానీ అవి ఆకట్టుకుంటాయి  ముఖ్యంగా టైటిల్ సాంగ్ సినిమాకు ప్రధాన ఆకర్షణ  నేపథ్య సంగీతం కూడా ఆకట్టుకుంటుంది  మణికందన్ ఛాయాగ్రహణం కూడా ప్లెజెంట్ గా అనిపిస్తుంది  గీతా ఆర్ట్స్ ప్రమాణాలకు తగ్గట్లే నిర్మాణ విలువలు బాగున్నాయి  తక్కువ ఖర్చుతోనే రిచ్ గా సినిమాను తెరకెక్కించారు  పరశురామ్ రచయితగా దర్శకుడిగా రెండు రకాలుగానూ మెప్పించాడు  డైలాగులు షార్ప్ గా సహజంగా అర్థవంతంగా ఉన్నాయి  ప్రేమను వ్యక్తం చేయలేని నిస్సహయత స్థితిలో ఉన్నాను కానీప్రేమ లేక కాదు లాంటి డైలాగుల్లో పరశురామ్ ముద్ర కనిపిస్తుంది  పాత కథనే ఆసక్తికరమైన కథనంతో చెప్పాడు పరశురామ్  వినోదం పండించడానికి కొన్ని చోట్ల సినిమాటిక్ లిబర్టీ తీసుకున్నప్పటికీ కామెడీ బాగానే పండించాడు  ఐతే దర్శకుడిగా అతడి బలం ఎమోషనల్ సీన్స్ లోనే తెలుస్తుంది  దర్శకుడిగా పరశురామ్ మళ్లీ ట్రాక్ లో పడ్డట్లే   చివరగాః శ్రీరస్తు శుభమస్తు రొటీన్ గానే నవ్విస్తుంది కదిలిస్తుంది  
__________________________
  ఇంజినీరింగ్ పూర్తయిన రెండేళ్లకు సప్లిమెంటరీలు రాసి అతి కష్టం మీద డిగ్రీ తెచ్చుకున్న కుర్రాడు ప్రశాంత్ విజయ్ దేవరకొండ  ఎంబీఏ పూర్తి చేసి తన కాళ్ల మీద తాను నిలబడాలని ఆరాటపడే అమ్మాయి చిత్ర రితు వర్మ  ఏ పనీ చేయడం చేతకాక కట్నం కోసం ఓ పెళ్లి చేసుకోవడానికి సిద్ధపడతాడు ప్రశాంత్  తండ్రి బలవంతం మీద తన ఆశల్ని చంపుకుని బలవంతంగా పెళ్లిచూపులకు తయారవుతుంది చిత్ర  వీళ్లిద్దరూ పెళ్లిచూపుల్లో కలుస్తారు  ఒకరి అభిప్రాయాలు పంచుకుంటారు  ఈ పెళ్లిచూపుల పరిచయం వాళ్లిద్దరి జీవితాల్ని ఏ మలుపు తిప్పిందన్నది కథ   కథనం-విశ్లేషణ   అప్పుడెప్పుడో తెలుగు తెరను ఓ మలయమారుతంలా తాకింది ‘ఆనంద్’  సినిమా అంటే ఇలాగే ఉండాలి కథను ఇలాగే చెప్పాలి ఇలాగే ముగించాలి అంటూ అప్పటిదాకా ఉన్న సూత్రాలన్నింటినీ బ్రేక్ చేస్తూ తనదైన శైలిలో ఓ సినిమా తీసి తెలుగు ప్రేక్షకులకు సరికొత్త అనుభూతిని పంచాడు శేఖర్ కమ్ముల  మళ్లీ ఇప్పుడు తెలుగు సినిమా సూత్రాల్ని రీడిఫైన్ చేస్తూ ఒక రిఫ్రెషింగ్ సినిమా వచ్చింది  అదే పెళ్లిచూపులు  నిజానికి ‘పెళ్లిచూపులు’ మరో సినిమాతో పోల్చదగ్గ సినిమా కాదు  ఇది ఈ చిత్ర బృందం ప్రచారం చేసుకున్నట్లే న్యూ ఏజ్ రిఫ్రెషింగ్ రొమాంటిక్ కామెడీ   పెద్దగా మలుపులు హడావుడి ఏమీ లేని ఓ సింపుల్ కథ రెండు గంటల పాటు బోర్ కొట్టించకుండా సరదాగా సాగిపోయే కథనం డ్రామా లేకుండా సహజంగా నడిచే సన్నివేశాలు మాటలు ఈ కథాకథనాలకు తగ్గట్లుగా ఆహ్లాదకరమైన సంగీతం ఛాయాగ్రహణం బలమైన పాత్రలు నటిస్తున్నట్లు కాకుండా బిహేవ్ చేస్తున్నట్లుగా అతికినట్లు ఉన్న నటీనటుల అభినయం వీటన్నింటి మిశ్రమమే ‘పెళ్లిచూపులు’    సినిమాలో ఏదీ వృథా పాత్రలా అనిపించదు  ప్రతి పాత్రకూ ఓ క్యారెక్టరైజేషన్ ఉంటుంది  హీరో హీరోయిన్ల పాత్రలు ఈ తరం అబ్బాయిలు అమ్మాయిలకు ప్రతిబింబాల్లా కనిపిస్తాయి  పాత్రల పరిచయం తర్వాత కొద్దిసేపటికి సినిమా చూస్తున్న సంగతి మరిచిపోయి ఆయా పాత్రలతో కలిసి ట్రావెట్ చేస్తాం  వాళ్లతోనే ఉంటూ వాళ్ల మధ్య జరిగేదంతా చూస్తున్న భావనకు లోనవుతాం  పాత్రలు వాటి మధ్య నడిచే వ్యవహారాలు అంత సహజంగా ఉంటాయి  నటీనటులకు డైలాగులేమీ ఇవ్వకుండా సన్నివేశం చెప్పి ‘మాట్లాడుకోండి’ అని దర్శకుడు చెప్పాడేమో అనిపిస్తుంది  అలాగని సహజత్వం పేరుతో సాగతీత ఉండదు  ఆసక్తి లేకపోవడమూ ఉండదు   స్పూఫులు పేరడీలు బూతులే చాలా వరకు కామెడీగా చెల్లిపోతున్న ఈ రోజుల్లో ‘పెళ్లిచూపులు’లోని సునిశితమైన హాస్యం ప్రత్యేకంగా కనిపిస్తుంది  ఏ హడావుడి లేకుండా చాలా సింపుల్ సన్నివేశాలతోనే కడుపుబ్బ నవ్వించాడు దర్శకుడు  హీరోతో పాటు అతడి స్నేహితులు కలిసి పండించిన కామెడీ బాగా వర్కవుటైంది  ముఖ్యంగా ప్రియదర్శి చేసిన కామెడీ సినిమాకు హైలైట్  యూట్యూబ్ వీడియో కామెడీ పేలిపోయింది  ఈ రొమాంటిక్ కామెడీలో ప్రధానంగా వినోదం పండించడానికే ప్రయత్నం జరిగినా కొన్ని బలమైన ఎమోషనల్ సీన్స్ కూడా పడ్డాయి  హీరో హీరోయిన్ ఇంటికెళ్లి హీరోయిన్ హీరో ఇంటికెళ్లి ఒకరి గురించి ఒకరు చెప్పుకుని వాళ్ల తల్లిదండ్రుల్లో రియలైజేషన్ వచ్చేలా చేసే సన్నివేశాల్లో ఎమోషన్ బాగా పండింది  క్లైమాక్స్ ఇంకొంచెం ఎఫెక్టివ్ గా ఉండాల్సింది  అక్కడ మరింత మంచి డైలాగులు పడాల్సింది   కథ ప్రేక్షకుడి అంచనాలకు తగ్గట్లుగా సాగడం నరేషన్ కొంచెం నెమ్మదిగా ఉండటం ఇవి రెండే సినిమాలో చెప్పుకోదగ్గ మైనస్ లు  కానీ అవి మరీ అంత ఇబ్బంది పెట్టేలాగా కూడా ఉండవు  హీరో హీరోయిన్లు తొలిసారి కలవడానికి ముందే వాళ్లిద్దరినీ వేరే రకంగా కనెక్ట్ చేయడం హీరో పెళ్లిచూపుల కోసం ఇంకో ఇంటికి వెళ్లబోయి హీరోయిన్ ఇంటికి వెళ్లడం అక్కడ కూడా పెళ్లిచూపుల సెటప్ ఉండటం ఇలాంటి కోయిన్సిడెన్సెస్ కొంచెం సినిమాటిగ్గా అనిపిస్తాయి  చాలా వరకు సహజత్వంతో కథనాన్ని నడిపించాలని ప్రయత్నించిన దర్శకుడు ఇక్కడ మాత్రం కొంచెం లిబర్టీ తీసుకున్నాడు   ‘పెళ్లిచూపులు’ అనేది ప్రధానంగా అర్బన్ ఆడియన్స్ ను టార్గెట్ చేసిన సినిమా  ఇందులోని పాత్రలు వారి మధ్య సంభాషణలు సన్నివేశాలు అన్నీ కూడా ఆ వర్గం ప్రేక్షకులకు కనెక్టయ్యేలా ఉంటాయి  టార్గెటెడ్ ఆడియన్స్ ను ‘పెళ్లిచూపులు’ పూర్తిగా మెప్పిస్తుంది  మిగతా ప్రేక్షకులకు ముఖ్యంగా మాస్ మసాలా సినిమాల్ని మాత్రమే ఇష్టపడేవాళ్లకు ‘పెళ్లిచూపులు’ అంతగా రుచించకపోవచ్చు   నటీనటులు   తొలి సినిమా ‘ఎవడే సుబ్రమణ్యం’లోనే తన టాలెంట్ ఏంటో రుజువు చేసుకున్న విజయ్ దేవరకొండ ‘పెళ్లిచూపులు’తో ఒకేసారి చాలా మెట్లు ఎక్కేశాడు  చేస్తోంది రెండో సినిమానే అయినా చాలా అలవాటైన నటుడిలా కనిపిస్తాడతను  విజయ్ పాత్ర అతడి నటన అంత బాగా అనిపిస్తాయి  సినిమాలో విజయ్ కాకుండా ప్రశాంతే కనిపిస్తాడు  బాధ్యత లేని కుర్రాడి పాత్రలో అతను జీవించేశాడు  అతడి హావభావాలు చాలా సహజంగా ఎఫెక్టివ్ గా అనిపిస్తాయి   హీరోయిన్ రితు వర్మ కూడా చాలా బాగా చేసింది  ఆమె పోషించిన చిత్ర పాత్ర ‘ఆనంద్’లో ‘రూప’ను గుర్తుకు తెస్తుంది  తెలుగు సినిమాల్లో ఇంత బలమైన హీరోయిన్ పాత్ర చూడటం అరుదు  ఇలాంటి పాత్రకు రితుకు దక్కడం ఆమె అదృష్టమే  ఈ అవకాశాన్ని రెండు చేతులా అందిపుచ్చుకుని చక్కటి అభినయంతో ఆకట్టుకుంది  ఆమె బాడీ లాంగ్వేజ్ లుక్స్ విషయంలోనూ జాగ్రత్తపడ్డారు  తర్వాత చెప్పాల్సింది హీరో ఫ్రెండు పాత్రలో నటించిన ప్రియదర్శి గురించి  హైదరాబాదీ తెలంగాణ యాసలో అదరగొట్టాడతను  మున్ముందు అతణ్ని చాలా సినిమాల్లో చూసే అవకాశముంది  ఇంకో ఫ్రెండు పాత్రలో చేసిన నటుడూ బాగా చేశాడు  నందు అనీష్ కురువిల్లా గురురాజ్ మానేపల్లి హీరో తండ్రి పాత్రలో నటించిన నటుడు వీళ్లందరూ కూడా చాలా బాగా నటించారు   సాంకేతికవర్గం   వివేక్ సాగర్ వీనుల విందైన సంగీతంతో నగేష్ బానెల్ ఆహ్లాదకరమైన ఛాయాగ్రహణంతో సినిమాకు బలంగా నిలిచారు  పాటలు నేపథ్య సంగీతం చక్కగా కుదిరాయి  కొన్నిచోట్ల బ్యాగ్రౌండ్లో వచ్చే హమ్మింగ్స్ ఆయా సన్నివేశాల్ని మరింత ఆహ్లాదంగా మార్చాయి  నగేష్ కెమెరా పనితనం కూడా సినిమాను మరింత అందంగా మార్చింది  సాంకేతిక విభాగాల మధ్య చక్కటి సమన్వయం కనిపిస్తుంది  సౌండ్ డిజైనింగ్ ఎడిటింగ్ అన్నీ కూడా చక్కగా కుదిరాయి  దర్శకుడు తరుణ్ భాస్కర్ వీళ్లందరినీ కోఆర్డినేట్ చేసుకుని చక్కటి ఔట్ పుట్ రాబట్టుకున్నాడు   తరుణ్ దర్శకత్వ ప్రతిభ గురించి చెప్పడానికి చాలా ఉంది  అతడి నరేషన్ కొత్తగా అనిపిస్తుంది  భారీ కథ ట్విస్టులు హడావుడి పేరున్న నటీనటులు హంగులు ఆర్భాటాలు ఏమీ లేకుండా ఒక సింపుల్ కథను ఆహ్లాదకరంగా నరేట్ చేశాడతను  ఫిలిం మేకింగ్ విషయంలో అతడికున్న క్లారిటీ సినిమాలో అడుగడుగునా కనిపిస్తుంది  నటీనటుల నుంచి సాంకేతిక నిపుణుల నుంచి అత్యుత్తమ ప్రతిభ రాబట్టుకోవడంలోనూ తరుణ్ తనదైన ముద్ర వేశాడు  ఎలాంటి డ్రామాకు అవకాశం లేకుండా సన్నిశాల్ని సహజంగా తీర్చిదిద్దిన తీరుకు హ్యాట్సాఫ్ చెప్పాల్సిందే  చివరగా చూస్తే తప్ప వింటున్నపుడు గొప్పదనం తెలియని ఇలాంటి కథతో సినిమా తీయడానికి ముందుకొచ్చిన నిర్మాతలు రాజ్ కందుకూరి-యాష్ రంగినేనిలను ఈ సినిమాకు ప్రోత్సాహాన్నందించిన సురేష్ బాబుకు అభినందనలు చెప్పాలి   చివరగా పెళ్లిచూపులు ఓ మధుర జ్నాపకం   
__________________________
  నైనా బేబి వైష్ణవి నవీన్ మాస్టర్ నిశేష్ అల్లరి పిల్లలు  ఇద్దరికీ చదువు మీద ధ్యాస ఉండదు  ఆటలంటేనే ఇష్టం  హైపర్ యాక్టివ్ అయిన వీళ్లిద్దరూ వారి తల్లిదండ్రులకు పెద్ద తలనొప్పిగా తయారవుతారు  స్కూల్లో వీళ్ల అల్లరిని ఉపాధ్యాయులు భరించలేకపోతారు  దీంతో ఓ స్కూల్లో చేర్చడం అక్కడి మేనేజ్మెంట్ టీసీ ఇచ్చి పంపించేయడం ఇలా సాగుతుంటుంది వరస  చివరికి వీళ్ల అల్లరిని భరించలేక హాస్టల్లో చేర్చేస్తారు వాళ్ల తల్లిదండ్రులు  హాస్టల్లో ఉండటం వాళ్లిద్దరికీ ఏమాత్రం ఇష్టం లేకపోయినా తల్లిదండ్రులు వినిపించుకోరు  ఇలాంటి పరిస్థితుల్లో చైల్డ్ సైక్రియాట్రిస్ట్ అయిన రామనాథం సూర్య ఆ పిల్లల మనస్తత్వాల్ని అర్థం చేసుకుని వాళ్లను దారిలో పెట్టే ప్రయత్నం చేస్తాడు  అలాగే వారి తల్లిదండ్రుల్లోనూ మార్పు తెచ్చే ప్రయత్నం చేస్తాడు అతడి ప్రయత్నం ఎలాంటి ఫలితాన్నిచ్చిందన్నది మిగతా కథ   కథనం - విశ్లేషణ   ‘మేము’ కథ విన్నా దీని ప్రోమోస్ చూసినా అమీర్ ఖాన్ స్వీయ దర్శకత్వంలో హిందీలో రూపొందించిన ‘తారే జమీన్ పర్’ గుర్తుకు రావడం సహజం  సినిమా చూస్తున్నంత సేపూ కూడా ఆ సినిమానే తలపుల్లోకి వస్తుంది  కథతో పాటు పాత్రలు చూసినా ‘తారే జమీన్ పర్’తో చాలా పోలికలు కనిపిస్తాయి  ‘తారే జమీన్ పర్’లో ఒక పిల్లాడుంటే ఇందులో ఇద్దరు పిల్లలు  అక్కడా ఇక్కడా రెండు చోట్లా తల్లిదండ్రులకు పిల్లల మనస్తత్వాలేంటన్నది అర్థం కావు  ఉపాధ్యాయులూ అర్థం చేసుకోరు  అక్కడ పరిస్థితిని చక్కదిద్దడానికి అమీర్ ఖాన్ వస్తాడు  ఇక్కడ సూర్య రంగంలోకి దిగుతాడు   ‘మేము’ కథాకథనాలు దాదాపుగా ‘తారే’ తరహాలోనే సాగుతాయి  ఐతే పోలికలు ఉన్నా అమీర్ సినిమాలాగే ఇది కూడా చాలా మంచి ప్రయత్నమే  ఇప్పటికే తల్లిదండ్రులైన వాళ్లు భవిష్యత్తులో కావాల్సిన వాళ్లు చూడాల్సిన సినిమా ఇది  చూస్తున్నంతసేపూ ఇది మన కథ లాగే అనిపిస్తుంది  ఇందులోని పాత్రలతో కనెక్టవుతాం  కొన్ని చోట్ల అసహనానికి గురవుతాం కొన్నిచోట్ల భావోద్వేగంతో కన్నీళ్లు పెట్టుకుంటాం కొన్ని చోట్ల సంతోషంతో నవ్వుకుంటాం ఇందులోని సూర్య-పాండిరాజ్ కలిసి చెప్పాలనుకున్న విషయాలు యూనివర్శల్  ఇది బేసిగ్గా తమిళ సినిమా అయినా తమిళ నటులున్నా కొన్ని చోట్ల తమిళ వాసనలు కొట్టినా ఇందులో చెప్పాలనుకున్న అంశాలతో మాత్రం తెలుగు ప్రేక్షకులు కూడా కనెక్టవుతారు   ప్రస్తుత విద్యా వ్యవస్థ ఎంత దారుణంగా ఉందో మార్కులే ప్రామాణికంగా చదువులు ఎలా సాగుతున్నాయో పిల్లల మనస్తత్వాల్ని వారి అభిరుచుల్ని అర్థం చేసుకోకుండా తల్లిదండ్రులు తమ ఆలోచనల్ని వారిపై రుద్డడానికి ఎలా ప్రయత్నిస్తున్నారో ఈ క్రమంలో పిల్లలు ఎంత మానసిక ఒత్తిడికి గురవుతున్నారో స్వేచ్ఛాయుత వాతావరణం లేక పిల్లలు ఎలా బందీలుగా మారిపోతున్నారో పిల్లల విషయంలో తల్లిదండ్రుల సంఘర్షణ ఎలా ఉంటోందో అర్థవంతంగా చెప్పారు ‘మేము’లో  అలాగని ఇదేమీ డాక్యుమెంటరీ తరహాలో ఉండదు  చాలా విషయాల్ని లెక్చర్ లాగా కాకుండా వినోదాత్మకంగానే చెప్పే ప్రయత్నం జరిగింది   సూర్య కోసమే ఈ సినిమాకు వెళ్లాల్సిన పని లేదు  నిజానికి సూర్య పాత్ర వచ్చాకే సినిమా కొంచెం నెమ్మదిస్తుంది  దాని కంటే ముందు ప్రథమార్ధాన్ని పిల్లల పాత్రలే నడిపిస్తాయి  ఆ రెండు పాత్రలతో చాలా త్వరగా కనెక్టయిపోతాం  తల్లిదండ్రుల పాత్రల్లోకి మారిపోయి కొన్నిసార్లు వాళ్ల అల్లరిని ఆస్వాదిస్తాం  అల్లరి శ్రుతిమించినపుడు అసహనానికి గురవుతాం  వారి మనస్తత్వాన్ని అర్థం చేసుకోకుండా మిగతా పాత్రలు ప్రవర్తిస్తుంటే నొచ్చుకుంటాం  సినిమాలో చాలా సన్నివేశాలు మనం చూసినవి విన్నవి మన అనుభవంలోకి వచ్చేవే  పిల్లల పెంపకం విషయంలో ఎన్నో మంచి విషయాల్ని ఆలోచన రేకెత్తించేలా ప్రభావవంతంగా చెప్పడంలో పాండిరాజ్ విజయవంతమయ్యాడు   ఐతే ‘మేము’తో ఉన్న ప్రధాన ఇబ్బందేంటంటే కథనం చాలా నెమ్మదిగా సాగుతుంది  వినోదం ఎక్కువ ఆశించలేం  కథలో సగటు ప్రేక్షకుడు ఆశించే మలుపులేమీ ఉండవు  పైగా అంతా అంచనాలకు తగ్గట్లే సాగుతుంది  ఏం జరగొచ్చు అనే విషయంలో సస్పెన్సేమీ లేదు  ద్వితీయార్ధంలో కథనం మరీ నెమ్మదించిన భావన కలుగుతుంది  అక్కడక్కడా తమిళ నేటివిటీ ఇబ్బంది పెడుతుంది  అసలే ‘తారే జమీన్ పర్’తో పోలికలుండగా ఆ సినిమా చూడని ప్రేక్షకుడు సైతం కథనం ఎలా సాగుతుందో ఈజీగా అంచనా వేసేస్తాడు  కథనం చాలా ప్లెయిన్ గా సాగిపోతుంది  ఆల్రెడీ ‘తారే జమీన్ పర్’ చూసిన వాళ్లకైతే వేరే నటీనటులతో ఆ సినిమానే మళ్లీ చూస్తున్న భావన కలుగుతుంది  ఆ సినిమాతో పోల్చుకుంటే ఆ స్థాయి ఎమోషన్ ఇందులో ఉండదు   పతాక సన్నివేశాల్ని దర్శకుడు బాగానే మలిచాడు కానీ మరింత ఎమోషన్ ఆశిస్తాం  పతాక సన్నివేశాన్ని ముగించిన తీరు ఆకట్టుకుంటుంది  డబ్బున్న వాడే అయినా వెళ్లిన చోటల్లా ఏదో ఒకటి కొట్టుకొచ్చేసే విలక్షణమైన పాత్రలో రామ్ దాస్ పండించిన వినోదం సినిమాకు ఆకర్షణగా నిలుస్తుంది  నరేషన్ మరీ నెమ్మదిగా సాగే ఈ సినిమాకు ఈ పాత్ర అందించే వినోదం ప్లస్  ఇలాంటి వినోదం మరింత జోడించి ఉంటే ‘మేము’ మరింత ఎఫెక్టివ్ గా ఉండేది   నటీనటులు   సూర్య పాత్ర సగం సినిమా వరకే ఉన్నా పూర్తిగా ఆకట్టుకుంటుంది  పాత్రకు తగ్గట్లుగా అద్భుతంగా నటించాడతను  అమలా పాల్ కూడా చక్కగా నటించింది  ఐతే సినిమాకు ప్రధాన ఆకర్షణ మాత్రం ప్రధాన పాత్రలు పోషించిన పిల్లలు నిశేష్-వైష్ణవిలే  ఆ పిల్లలిద్దరూ నవ్విస్తారు  ఏడిపిస్తారు  థియేటర్ నుంచి వచ్చాక కూడా గుర్తుండిపోతారు  తల్లిదండ్రుల పాత్రల్లో కార్తీక్ - బిందుమాధవి రాందాస్-విద్య కూడా బాగా చేశారు  ముఖ్యంగా రాందాస్ పాత్ర భలేగా పండింది  అతను చాలా బాగా నటించాడు  మిగతా వాళ్లందరూ ఓకే   సాంకేతిక వర్గం   సంగీతం ఛాయాగ్రహణం సినిమాకు తగ్గట్లుగా బాగా కుదిరాయి  డబ్బింగ్ పాటలు కావడం వల్ల అంతగా కనెక్టవ్వలేం  నేపథ్య సంగీతం మాత్రం బాగుంది  ఛాయాగ్రహణం కూడా పర్ఫెక్ట్  కమర్షియల్ గా ఎలాంటి ఫలితాన్నిస్తుందని ఆలోచించుకుండా ఓ మంచి సినిమాను నిర్మించడానికి ముందుకొచ్చిన సూర్యను అభినందించాలి  నిర్మాణ విలువల విషయంలో అతనేమాత్రం రాజీ పడలేదు  సినిమా చాలా రిచ్ గా తెరకెక్కింది  పాండిరాజ్ ఎంచుకున్న కథాంశం గొప్పది  ఇలాంటి అంశాల్ని సినిమాటిగ్గా చెప్పడం ప్రేక్షకులకు కనెక్ట్ చేయడం మెప్పించడం అంత సులువైన విషయం కాదు  అందులో పాండిరాజ్ చాలా వరకు విజయవంతమయ్యాడు  ఐతే కథనాన్ని అతను మరింత ఆసక్తికరంగా వేగవంతంగా తీర్చిదిద్దాల్సింది   చివరగా మేము ఓ మంచి ప్రయత్నం   
__________________________
  పీటర్ పార్వతీశం అశ్వథ్ చేతన్ తాము ప్రేమించిన అమ్మాయిలపై ఎన్నో ఆశలు పెట్టుకున్న అబ్బాయిలు  రంభ తేజస్వి అనే అమ్మాయి కోసం పీటర్ తన ఉద్యోగాన్నే త్యాగం చేస్తే ఆధ్య కృతికకు అన్నీ తానై వ్యవహరిస్తూ ఆమె అవసరాలు తీరుస్తుంటాడు అశ్వథ్  కానీ వాళ్లిద్దరూ మాత్రం వేరే వాళ్లను ప్రేమిస్తూ వీళ్లను తమ అవసరాలకు వాడేసుకుంటూ ఉంటారు  ఇంతలో తమ భవిష్యత్తు తెలుసుకోవడం కోసం ఈ అమ్మాయిలిద్దరూ ఓ బాబాను కలవగా వీళ్లకు కాబోయే భర్తలు పెళ్లయిన మూడు రోజులకే చనిపోతారని చెబుతాడు  దీంతో పీటర్-అశ్వథ్ లను పెళ్లి చేసుకుని వాళ్లిద్దరూ చనిపోగానే తాము ప్రేమిస్తున్న వాళ్లతో సెటిలైపోవాలని ప్రణాళిక రచించుకుంటారు రంభ-ఆధ్య  మరి వారి ప్రణాళిక ఫలించిందా వీళ్లను పెళ్లి చేసుకున్నాక  పీటర్-అశ్వథ్ నిజంగానే చనిపోయారా రంభ-ఆధ్య ప్రేమించిన వాళ్ల సంగతేంటి అన్నది తెరమీదే చూడాలి   కథనం - విశ్లేషణ   మారుతి బ్రాండ్ సినిమాల్లో చాలా వరకు ఈ తరం అమ్మాయిలు చాలా ముదుర్లు అబ్బాయిలు అమాయకులు అన్నట్లుంటుంది వ్యవహారం  ‘రోజులు మారాయి’ సినిమాకు కాన్సెప్టే అదే అయింది  ఈ తరం అమ్మాయిలు అబ్బాయిల జీవితాలతో ఎలా ఆడుకుంటున్నారో ఎలా డబుల్ గేమ్స్ ఆడుతున్నారో సినిమాటిగ్గా బాగా ఎగ్జాజరేట్ చేసి చూపించారు ‘రోజులు మారాయి’లో  ఈ కాన్సెప్ట్ నుంచే వినోదాన్ని పండించే ప్రయత్నం చేశారు   పార్వతీశం లాంటి మంచి కామెడీ టైమింగ్ ఉన్న నటుడు మారుతి-మురళీకృష్ణలకు దొరకడంతో అతడి పాత్ర ద్వారా మాగ్జిమం ఎంటర్టైన్మెంట్ ఇవ్వడానికి చూశారు  ఐతే ‘రోజులు మారాయి’ కాన్సెప్ట్ కు కట్టుబడి నడిచినంతసేపూ బాగానే అనిపిస్తుంది  కానీ ద్వితీయార్ధంలో మాత్రం మారుతి అండ్ కో మళ్లీ ‘ప్రేమకథా చిత్రమ్’ చూపించి చికాకు పెడుతుంది  ప్రథమార్ధంలో కథ మంచి మలుపు తీసుకున్నా ఏదో ముగించాలి తప్పదన్నట్లు మొక్కుబడిగా రొటీన్ ఫార్మాట్లో రెండో అర్ధభాగాన్ని నడిపించడంతో ‘రోజులు మారాయి’ నిరాశ పరుస్తుంది  మొహం మొత్తేసిన హార్రర్ కామెడీతో ద్వితీయార్ధాన్ని నీరుగార్చేశారు   మారుతి కథాకథనాల విషయంలో నేలవిడిచి సాము చేయడు  అతడి కథలు చాలా సింపుల్ గా ఉంటాయి  ఈ తరం ప్రేక్షకులు ఈజీగా కనెక్టయ్యేలా ట్రెండీగా ఉంటాయి  ముఖ్యంగా ఇప్పటి అబ్బాయిలు అమ్మాయిల మనస్తత్వాలు ప్రేమ-పెళ్లి విషయంలో వాళ్ల అభిప్రాయాల నేపథ్యంలో కథల్ని నడిపిస్తుంటాడు  ‘రోజులు మారాయి’ కూడా అదే తరహాలో సాగుతుంది  కథగా చెప్పుకోవడానికి ఇందులో పెద్దగా ఏమీ లేదు  జాతకం ప్రకారం తమకు కాబోయేళ్లు చనిపోతారని తెలిసి హీరోయిన్లు ఇద్దరు బకరాల్ని చూసి పెళ్లాడటం అనేది ‘మిత్రుడు’ సినిమా స్ఫూర్తితో తీసుకున్న కాన్సెప్ట్  ఇక స్క్రీన్ ప్లే విషయంలో కూడా కొన్ని సినిమాల ఛాయలు కనిపిస్తాయి  ‘దృశ్యం’ ‘ఫైనల్ డెస్టినేషన్’ లాంటి సినిమాల స్ఫూర్తితో సన్నివేశాల్ని అల్లుకున్న తీరు ఆకట్టుకుంటుంది   ప్రథమార్ధానికి పార్వతీశం పాత్ర ప్రధాన ఆకర్షణగా నిలుస్తుంది  ఈ తరం అమ్మాయిలపై అతను వేసే సెటైర్లు పేలాయి  మరోవైపు తేజస్వి చలాకీ నటనతో పంచ్ డైలాగులతో ఆకట్టుకుంటుంది  ప్రథమార్ధాన్ని వీళ్లిద్దరి పాత్రలే నడిపిస్తాయి  నిడివి కూడా తక్కువ కావడంతో ప్రథమార్ధం వేగంగా సాగిపోతుంది  ఇంటర్వెల్ ముందు వచ్చే ట్విస్టు ఆసక్తి రేకెత్తిస్తుంది  కానీ ఆ తర్వాత ఈ ఆసక్తిని నిలబెట్టడంలో ‘రోజులు మారాయి’ విఫలమైంది   ద్వితీయార్ధమంతా ప్రెడిక్టబుల్ గా ఉండడం ప్రథమార్ధాన్ని నడిపించిన పార్వతీశం పాత్ర పక్కకు వెళ్లిపోవడంతో ప్రేక్షకులు బోర్ ఫీలవుతారు  ఆలీ పాత్రతో చేయించిన కామెడీ నిష్ఫలమైంది  అసలేం జరిగి ఉండచ్చన్నది ప్రేక్షకులు ముందే ఓ అంచనాకు వచ్చేస్తారు కాబట్టి క్లైమాక్స్ కూడా ఏమీ థ్రిల్ చేయదు  ముగింపు కూడా మామూలుగా అనిపిస్తుంది  దిల్ రాజు హ్యాండ్ పడటం వల్లో ఏమో మారుతి మార్కు బూతులేమీ ఇందులో లేవు  రొమాన్స్ డోస్ కూడా పెద్దగా లేదు    నటీనటులు   ‘రోజులు మారాయి’లో ఒక జంట మాత్రమే ప్రేక్షకుల్ని మెప్పిస్తుంది  రెండో జంట ఏదో ఉందంటే ఉందన్నట్లుంటుంది అంతే  పార్వతీశం సినిమాకు మెయిన్ పిల్లర్  అతడి కామెడీ టైమింగ్ మరోసారి ఆకట్టుకుంటుంది  కనిపించినంతసేపూ అతను నవ్వించాడు  కొన్ని మామూలు డైలాగుల్ని కూడా పార్వతీశం తనదైన శైలిలో పలికి నవ్వులు పంచాడు  తేజస్వి కూడా బాగానే చేసింది  ఐతే చేతన్-కృతిక మాత్రం చేసిందేమీ లేదు  కృతిక అయినా కొన్ని సన్నివేశాల్లో పర్వాలేదు కానీ చేతన్ మాత్రం సింగిల్ ఎక్స్ ప్రెషన్ తో లాగించేశాడు  అసలే డల్ ఫేస్ అంటే అతను మరీ మొక్కుబడిగా నటించాడు  ఆ పాత్ర అసలేమాత్రం ఇంపాక్ట్ చూపించదు  వాసు ఇంటూరి తనదైన శైలిలో కొన్నిచోట్ల నవ్వించాడు  ఆలీ పాత్ర వల్ల పెద్దగా ప్రయోజనం లేకపోయింది   సాంకేతిక వర్గం   జె బి సంగీతం సోసోగా అనిపిస్తుంది  పాటలు నేపథ్య సంగీతం పర్వాలేదనిపిస్తాయి  ఏదో సినిమాకు తగ్గట్లుగా అలా లాగించేశాడతను  కెమెరామన్ హార్రర్ కామెడీ అనగానే డీఫాల్ట్ గా కొన్ని కెమెరా యాంగిల్స్ ఫిక్సయినట్లున్నాడు  పదే పదే తీసుకెళ్లి నటీనటుల ముఖాల్లో కెమెరా పెట్టడం వర్మ సినిమాల తరహాలో కెమెరాను ఎక్కడెక్కడో సెట్ చేయడం ఇలాంటి ప్రయత్నాలేవో చేశాడతను  కొన్నిసార్లు ఈ కెమెరా యాంగిల్స్ ఆక్వర్డ్ గా అనిపిస్తాయి  రవి నంబూరి మారుతి టేస్టుకు తగ్గట్లుగా మాటలు రాశాడు  చాలాచోట్ల పంచ్ డైలాగులు పేలాయి  నిర్మాణ విలువలు పర్వాలేదు  మారుతి కథాకథనాల్లో కొన్నిచోట్ల తన ముద్ర చూపించాడు  ఐతే తాను పాపులర్ చేసిన ‘హార్రర్ కామెడీ’ బ్రాండును అందరూ అరగదీసేశాక ఇప్పుడు మళ్లీ దాన్నే ట్రై చేయడం నిరాశ పరుస్తుంది  దర్శకుడు మురళీ కృష్ణ పర్వాలేదనిపించాడు  అతడిదంటూ ప్రత్యేకమైన ముద్ర ఏమీ కనిపించలేదు  మారుతి స్టయిల్లోనే సినిమాను రూపొందించాడు  పిండి కొద్దీ రొట్టె అన్నట్లు మారుతి అందించిన ఏవరేజ్ స్క్రిప్టును అంతే ఏవరేజ్ గా తెరకెక్కించాడతను   చివరగా రోజులు మారాయి కొన్ని నవ్వుల కోసం  
__________________________
  సూర్య నాగశౌర్య ఎమ్మెల్యే అవ్వాలన్న తన తండ్రి కలను నెరవేర్చడమే ధ్యేయంగా బతుకుతున్న కుర్రాడు  అతడి జీవితంలోకి అనుకోకుండా ఎంబీబీఎస్ చదివే సంధ్య నిహారిక ప్రవేశిస్తుంది  ఇద్దరూ ఒకరినొకరు ఇష్టపడతారు  కానీ సూర్య ఎప్పుడూ ఎవరితోనో ఒకరితో గొడవ పడటం రాజకీయాల్లోకి వెళ్లడం సంధ్యకు ఇష్టముండదు  అయినా అతణ్ని వదులుకోలేకపోతుంది  ఇంతలో ఓ గొడవ వల్ల జైలుకు వెళ్లాల్సి వస్తుంది  బెయిలుపై బయటికి వచ్చినప్పటికీ ఆ కేసు వల్ల అతడి భవిష్యత్తే ప్రమాదంలో పడే పరిస్థితి వస్తుంది  అయినప్పటికీ సంధ్య అతడితోనే ఉండాలని కోరుకుంటుంది  ఐతే కొన్ని అనూహ్య పరిణామాల వల్ల సంధ్య సూర్యకు దూరంగా వెళ్లాల్సిన పరిస్థితి ఏర్పడుతుంది  ఆ స్థితిలో సంధ్య ఎలాంటి నిర్ణయం తీసుకుందన్నది తెర మీదే చూడాలి   కథనం - విశ్లేషణ   ‘ఒక మనసు’ చూస్తుంటే కవిత్వం చదువతున్న భావన కలుగుతుంది  కాకపోతే కవిత్వాన్ని ఆస్వాదించే అభిరుచి ఎంతమందికి ఉంటుందన్నది ఇక్కడ కీలకమైన విషయం  చాలా నెమ్మదిగా సాగే ఈ భావోద్వేగ కవితాత్మక ప్రేమకథను చూడ్డానికి ఆస్వాదించడానికి చాలా ఓపిక ఉండాలి  అభిరుచి ఉన్న వాళ్లు ఈ చిత్రాన్ని ఆస్వాదించవచ్చు  అనుభూతి చెందవచ్చు  కొంతకాలం పాటు ఈ సినిమాను గుండెల్లో దాచుకోవచ్చు  కానీ సగటు ప్రేక్షకుడు మాత్రం ఈ భారమైన ప్రేమకథతో రెండున్నర గంటల పాటు ప్రయాణం చేయడం కష్టం   నేపథ్యాలు వేరు ఆలోచనలు వేరు అభిరుచులూ వేరు కానీ ఒకరంటే ఒకరికి ప్రాణం  కానీ పరిస్థితులు వాళ్లిద్దరినీ ఒక్కటిగా నడవనివ్వవు  ఈ పరిస్థితుల్లో వాళ్లిద్దరి మధ్య సాగే భావోద్వేగాల సంఘర్షణే ‘ఒక మనసు’ చిత్రం  మన చుట్టూ ఉండే మనుషులు పరిస్థితులు మాత్రమే కనిపిస్తాయి తెరమీద  పాత్రల మధ్య సంభాషణలు కూడా అత్యంత సహజంగా సాగిపోతాయి  ఎక్కడా సినిమాటిక్ మెలోడ్రామా ఉండదు  ఆ విషయంలో దర్శకుడు రామరాజు ఏమాత్రం రాజీ పడలేదు  ఐతే సినిమా అన్నాక ప్రేక్షకుడు కాస్తంత మెలోడ్రామా వినోదం ఆశించడం సహజం  సహజత్వం పేరుతో మరీ మామూలుగా కథనాన్ని నడిపించేడయడంతో సమయం గడవడానికి కష్టమైపోతుంది   ప్రేమలో పడ్డవాళ్లు సంఘర్షణ ఎదుర్కొన్నవాళ్లు ప్రధాన పాత్రధారుల్లో తమను తాము చూసుకోవచ్చు  ఆ పాత్రలతో పాటు ప్రయాణం చేయవచ్చు  ఇద్దరి మధ్య సంభాషణను ఫీల్ కావచ్చు  భావయుక్తమైన సన్నివేశాలు ఎంతో నిగూఢార్థం ఉన్న మాటల్ని ఆస్వాదించే అభిరుచి ఉన్నవాళ్లు కూడా ‘ఒక మనసు’తో కనెక్టవ్వచ్చు  కానీ ‘ఒక మనసు’ను మనసుతో చూడగలిగే ప్రేక్షకులు చాలా కొద్ది మంది మాత్రమే ఉంటారు  సగటు ప్రేక్షకుడికి మాత్రం చాలా చోట్ల ఏంటీ సోది అన్న భావనే కలుగుతుంది   అసలే కథనం నత్తనకడకన సాగుతుంటే పాత్రధారుల మధ్య సన్నివేశాలు తగ్గిపోయి మాటలు మాత్రమే వినిపిస్తుండటంతో కథనం ముందుకు సాగడం మరీ కష్టమైపోతుంది  రైటర్ కం డైరెక్టర్ రామరాజు సినిమా అంతటా చాలా మంచి మాటలే రాశాడు  కానీ మాటల డోస్ మరీ ఎక్కువైపోయింది  ఒక దశ దాటాక సన్నివేశాలు తగ్గిపోయి డైలాగులు మాత్రమే వినిపిస్తుంటాయి  కథగా చెప్పుకోవడానికి ‘ఒక మనసు’లో పెద్దగా ఏమీ లేదు  చాలా చిన్న లైన్ అది  ప్రథమార్ధంలో అయితే కథ అసలేమీ ముందుకు సాగదు  చాలా వరకు సన్నివేశాలు రిపిటీటివ్ గా అనిపిస్తాయి  ద్వితీయార్ధంలో కథ కొన్ని మలుపులు తిరుగుతుంది  చివరి అరగంటలో పాత్రల మధ్య సంఘర్షణను దర్శకుడు బాగా చూపించాడు  పతాక సన్నివేశం గుండెల్ని తాకుతుంది  ఐతే చివరిదాకా కూర్చోవడానికి మాత్రం చాలా ఓపిక ఉండాలి   మనకు తెలిసిన మలుపులే ఉన్న ప్రేమకథను సహజంగా సిన్సియర్ గా చెప్పే ప్రయత్నం చేశాడు దర్శకుడు  నటీనటులు కూడా అతడి ఆలోచనలకు తగ్గట్లుగా భావోద్వేగాల్ని పండించారు  సాంకేతిక విభాగాలు కూడా ఈ కథకు బలంగా నిలిచాయి  కానీ డెడ్ స్లో నరేషన్ సినిమాను చాలామంది ప్రేక్షకులకు దూరం చేసేస్తుంది  ‘ఒక మనసు’తో కనెక్టవ్వగలమా లేదా అన్నది ఆరంభంలోనే తెలిసిపోతుంది  అలా కాగలిగితే చివరి వరకు కథనంతో పాటు నెమ్మదిగా అడుగులేస్తూ సాగుతాం  లేదంటే ఈ సినిమా ప్రేక్షకుడి సహనానికి పరీక్ష పెట్టడం ఖాయం  ఇక్కడ అభిరుచి ఏంటన్నది ముఖ్యం  మెజారిటీ ఆడియన్స్ కు ‘ఒక మనసు’ భారంగానే అనిపించవచ్చు    నటీనటులు   నాగశౌర్య ఇప్పటిదాకా చేసిన పాత్రల్లో ‘ఒక మనసు’లోని సూర్య పాత్ర ది బెస్ట్ అని నిస్సందేహంగా చెప్పొచ్చు  ఇలాంటి మెచ్యూర్డ్ లవ్ స్టోరీలో చేయడానికి ఎంతో ప్రతిభ ఉండాలి మెచ్యూరిటీ ఉండాలి  శౌర్య ఆ రెండూ చూపించాడు  సినిమాలో శౌర్య బాగా చేయలేదు అనదగ్గ సన్నివేశాలేమీ లేవు  కోరుకున్న అమ్మాయికి ప్రతికూలంగా మారిన పరిస్థితులకు మధ్య నలిగిపోయే పాత్రలో శౌర్య చాలా బాగా నటించాడు  ముఖ్యంగా చివరి అరగంటలో అతడి నటన కట్టిపడేస్తుంది  నిహారిక నటన పర్వాలేదు  తొలి సినిమా అయినా బాగానే చేసింది  కొన్నిచోట్ల నిహారిక బాగానే చేస్తున్నట్లు అనిపించినా కొన్ని చోట్ల క్లూలెస్ గా కనిపించింది  సంధ్య పాత్రకు ఇంకా మెచ్యూరిటీ అనుభవం ఉన్న అమ్మాయి అయితే బాగుండేదనిపిస్తుంది  నాగశౌర్యను నిహారిక మ్యాచ్ చేయలేకపోయింది  రావురమేష్ మరోసారి గొప్పగా నటించాడు  హీరో తండ్రి పాత్రకు ఆయన ప్రాణం పోశాడు  ప్రగతి కూడా చాలా బాగా చేసింది  అవసరాల శ్రీనివాస్ - రాజా రవీంద్ర - నాగినీడు సహజంగా నటించారు   సాంకేతిక వర్గం   టెక్నీషియన్స్ అందరూ ఓ ఫీల్ గుడ్ లవ్ స్టోరీని పండించడానికి తమవంతు సహకారం అందించారు  ఇలాంటి సినిమాలకు సంగీతం ఛాయాగ్రహణం ఎంతో కీలకం  ఆ రెండు విభాగాలూ సినిమాకు బలంగా నిలిచాయి  సునీల్ కశ్యప్ తన పాటలతో నేపథ్య సంగీతంతో సినిమా ఆద్యంతం తనదైన ముద్ర వేశాడు  సంగీతంతో ఒక ఫీల్ తీసుకురావడంలో అతను విజయవంతమయ్యాడు  సాహిత్యం కూడా చాలా బాగా కుదిరింది  రామ్ రెడ్డి కెమెరా పనితనం కూడా సినిమాకు ఒక ఫీల్ తీసుకొచ్చింది  ప్రధాన పాత్రధారుల భావోద్వేగాల్ని అతడి కెమెరా చక్కగా ఒడిసిపట్టింది  సముద్ర అందాల్ని కూడా చాలా బాగా చూపించాడు  మధుర శ్రీధర్ నిర్మాతగా తన అభిరుచిని మరోసారి చాటుకున్నాడు  వేగానికి సెన్సేషనలిజానికి పెట్టింది పేరైన టీవీ-9 ఇలాంటి నెమ్మదిగా సాగే ఫీల్ ఉన్న ప్రేమకథను నిర్మించడానికి ముందుకు రావడం విశేషమే  ఇక రచయిత-దర్శకుడు రామరాజు రెండో ప్రయత్నంలోనూ తన శైలిలో తాను సినిమా తీశాడంతే  ఈ తరం ప్రేక్షకుల అభిరుచిని కూడా అతను దృష్టిలోపెట్టుకోవాల్సింది  ‘‘పరిస్థితుల్ని బట్టి మారిపోయేది నిజమైన ప్రేమ కాదు  అలాగే పరిస్థితుల్ని అర్థం చేసుకోలేనిది కూడా నిజమైన ప్రేమ కాదు’’ లాంటి అర్థవంతమైన డైలాగులతో ఆద్యంతం రచయితగా తనదైన ముద్ర వేశాడు రామరాజు  భావోద్వేగాలతో నిండిన ఓ ప్రేమకథను పొయెటిగ్గా చెప్పడంలో అతడి సిన్సియారిటీ కనిపిస్తుంది  కానీ ఈ కథను జనరంజకంగా చెప్పడంలో ఎక్కువ మందికి చేరువ చేయడంలో మాత్రం అతను విజయవంతం కాలేకపోయాడు   చివరగా ఒక మనసు ‘భారమైన’ భావోద్వేగ ప్రేమకథ   
__________________________
 
		
			చిత్రం  ‘జెంటిల్ మన్’   నటీనటులు నాని - నివేదా థామస్ - సురభి - 
అవసరాల శ్రీనివాస్ - ఆనంద్ - తనికెళ్ల భరణి - వెన్నెల కిషోర్ - సత్యం 
రాజేష్ - రోహిణి - మధునందన్ - ప్రగతి తదితరులు సంగీతం మణిశర్మ ఛాయాగ్రహణం పి జి విందా డేవిడ్ నాథన్ నిర్మాత శివలెంక కృష్ణప్రసాద్ కథా విస్తరణ - స్క్రీన్ ప్లే - మాటలు - దర్శకత్వం ఇంద్రగంటి మోహనకృష్ణ  ‘అష్టాచెమ్మా’
 సినిమాతో హీరోగా నాని దర్శకుడిగా ఇంద్రగంటి మోహనకృష్ణ తెలుగు 
ప్రేక్షకులపై బలమైన ముద్ర వేశారు  మళ్లీ ఇన్నేళ్ల తర్వాత వాళ్లిద్దరి 
కాంబినేషన్లో ‘జెంటిల్ మన్’ తెరకెక్కింది  హీరోగా మాంచి ఊపులో  
ఉన్నప్పటికీ ఫామ్ లో లేని ఇంద్రగంటితో జట్టు కట్టి ఆశ్చర్యపరిచాడు నాని  
ఐతే ఇందుకు కథ మీద ఉన్న నమ్మకమే కారణమని అన్నాడు నాని  ఇంద్రగంటి కూడా ఈ కథ
 గురించి నాని పాత్ర గురించి చాలా చెప్పాడు  మంచి అంచనాల మధ్య ఈ రోజే 
ప్రేక్షకుల ముందుకొచ్చిన ‘జెంటిల్ మన్’లో అంత ప్రత్యేకత ఏముందో చూద్దాం 
పదండి     కేథరిన్ నివేదా థామస్ ఐశ్వర్య సురభి ఓ 
విమాన ప్రయాణంలో ఒకరికొకరు పరిచయమవుతారు  తమ ప్రయాణంలో బోర్ కొట్టకుండా 
ఉండేందుకు ఒకరి గురించి ఒకరు చెప్పుకుంటారు  కేథరిన్ తన బాయ్ ఫ్రెండ్ గౌతమ్
 తో తన లవ్ స్టోరీ గురించి చెబితే తనకు కాబోయే వాడైన జై గురించి 
వివరిస్తుంది  ఈ జర్నీ ముగిసిపోయాక ఎయిర్ పోర్టులో ఐశ్వర్యను రిసీవ్ 
చేసుకోవడానికి వచ్చిన జైని చూసి కేథరిన్ ఆశ్చర్యపోతుంది  అతను తన బాయ్ 
ఫ్రెండ్ గౌతమ్ లాగే ఉంటాడు  తర్వాత గౌతమ్ ఇంటికెళ్తే అతను చనిపోయడని 
తెలుస్తుంది  తర్వాత కొన్ని పరిణామాల వల్ల జైయే గౌతమ్ ను చంపేశాడని 
అనుమానిస్తుంది కేథరిన్  మరి జై నిజంగా హంతకుడా గౌతమ్ ఏమయ్యాడు అన్నది 
తెరమీదే చూసి తెలుసుకోవాలి   కథనం - విశ్లేషణ   థ్రిల్లర్ 
యూనివర్శల్ అప్పీల్ ఉన్న జానర్  ఇది ఎప్పటికీ ఔట్ డేట్ కాని జానర్ కూడా  
ఐతే తెలుగులో థ్రిల్లర్లు అరుదు  అప్పుడప్పుడూ ఈ జానర్లో ఒకటీ అరా సినిమాలు
 వస్తుంటాయి కానీ మెయిన్ స్ట్రీమ్ హీరోలు కానీ దర్శకులు కానీ ఈ జానర్ 
టచ్ చేయడం తక్కువ  చేసినా అవి విజయవంతమైన దాఖలాలు ఇంకా తక్కువ  ఐతే ఇప్పుడు
 ఇంద్రగంటి మోహనకృష్ణ లాంటి అభిరుచి ఉన్న దర్శకుడు నాని లాంటి టాలెంటెడ్ 
నటుడు కలిసి ‘జెంటిల్ మన్’తో ఆ లోటు తీర్చే ప్రయత్నం చేశారు  తెలుగులో 
వచ్చిన అతి కొద్ది డీసెంట్ థ్రిల్లర్ సినిమాల్లో ‘జెంటిల్ మన్’ ఒకటి   హీరోనా
 విలనా  అంటూ ప్రశ్నిస్తూ ‘జెంటిల్ మన్’ ఫస్ట్ లుక్ పోస్టర్ నుంచే 
ప్రేక్షకుల్ని గెస్సింగ్ లో ఉంచడానికి ప్రయత్నించాడు ఇంద్రగంటి మోహనకృష్ణ  
సినిమాలో సైతం ప్రేక్షకుడికి హీరో పాత్ర మీద సందేహాలు రేకెత్తించి 
చివరిదాకా గెస్సింగ్ లో ఉండేలా చేయడంలో ఓ మోస్తరుగా విజయవంతం అయ్యాడతను  
మరీ థ్రిల్ చేసేశాడని చెప్పలేం కానీ కథనాన్ని మాత్రం ఆసక్తికరంగా 
నడిపించాడు  తాను తొలిసారి ప్రయత్నించిన జానర్లో పట్టు చూపిస్తూ 
ప్రేక్షకుల్ని థ్రిల్ చేయడంతో పాటు తన గత సినిమాల్లోని సెన్సిబుల్ హ్యూమర్ 
ను ఇందులో మిస్ కాలేదు ఇంద్రగంటి  కాకపోతే ఇంద్రగంటి మార్కు స్లో నరేషనే 
సినిమాలో ప్రధానంగా చెప్పుకోవాల్సిన మైనస్   ఇప్పటిదాకా మనం చూసిన 
ఇంద్రగంటి సినిమాలకు ‘జెంటిల్ మన్’ భిన్నమైంది  అలాగే నాని కూడా ఇందులో 
కొత్తగా కనిపిస్తాడు  అవ్వడానికిది బేసిగ్గా ఇది థ్రిల్లర్ మూవీ 
అయినప్పటికీ కథనం చాలా వరకు ప్లెజెంట్ గా వినోదాత్మకంగా నడిపించడానికే 
ప్రయత్నించాడు ఇంద్రగంటి  అలాగని థ్రిల్లర్ ఫ్లేవర్ కూడా పోలేదు  థ్రిల్లర్
 సినిమాల్లో రొమాన్స్ కామెడీ ఇమడవు అనడానికేమీ లేదని ‘జెంటిల్ మన్’ 
చూస్తుంటే అర్థమవుతుంది   ఇంటర్వెల్ బ్యాంగ్ ముందు వరకు కథనం ఏ అలజడీ
 లేకుండా ఆహ్లాదంగా వినోదాత్మకంగా సాగిపోతుంది  ఇద్దరు కథానాయికలతో 
హీరో వేర్వేరు లవ్ ట్రాక్ లను ఇంద్రగంటి చాలా సింపుల్ గా నరేట్ చేసి 
ప్రథమార్ధాన్ని తెలివిగా పాస్ చేయించేశాడు  లవ్ స్టోరీల్లో కథనం నెమ్మదిగా 
సాగుతున్న భావన కలిగినప్పటికీ ఎక్కడా బోర్ కొట్టే అవకాశమైతే లేదు  
ఇంద్రగంటి మార్కు చమక్కులు నాని నటన ప్రేక్షకుల్ని ఎంగేజ్ చేస్తాయి  
ఇంటర్వెల్ బ్యాంగ్ సినిమాకు హైలైట్  ఇక్కడి నుంచే ఇంద్రగంటి 
ప్రేక్షకుల్ని థ్రిల్లర్ మూడ్లోకి తీసుకెళ్తాడు  ద్వితీయార్ధంలో మధ్య 
మధ్యలో కొంచెం డీవీయేట్ అయినట్లు కనిపించినా చివరిదాకా సస్పెన్స్ 
మెయింటైన్ చేయడంలో ఇంద్రగంటి సక్సెస్ అయ్యాడు   హీరో నిజంగా విలనా 
కాదా అనే విషయంలో ప్రేక్షకులు అంచనా వేయడం పెద్ద కష్టమేమీ కాదు  ట్విస్టు 
తాలూకు లైన్ ఏంటన్నది గెస్ చేసేయొచ్చు  అయినా చివరిదాకా ఆసక్తిగా చూసేలా 
కథనాన్ని నడిపించాడు దర్శకుడు  ద్వితీయార్ధంలో వెన్నెల కిషోర్ కామెడీ 
బాగానే వినోదాన్ని పంచుతుంది  ఐతే థ్రిల్లర్ మోడ్ లోకి వెళ్లిపోయాక మళ్లీ 
కామెడీ మీద దృష్టి పెట్టడం వల్ల కథనం పక్కదారి పట్టిన ఫీలింగ్ కలుగుతుంది  
ఇంద్రగంటి ఇంకాస్త వేగంగానూ కథనాన్ని నడపించాల్సింది కూడా  ద్వితీయార్ధంలో 
నాని పాత్ర కొంత సమయం వరకు బ్యాక్ సీట్ తీసుకుంటే నివేదా వెన్నెల కిషోర్ 
లాంటి వాళ్లే హైలైట్ అవుతుంటారు  ఐతే చివరి అరగంటలో మళ్లీ నాని తెరమీదికి 
వచ్చి కథనాన్ని తన భుజాల మీద నడిపిస్తాడు   చివర్లో హీరో రివీల్ చేసే
 ట్విస్టు పర్వాలేదనిపిస్తుంది తప్ప మరీ థ్రిల్ చేయదు  ట్విస్టు రివీలయ్యాక
 కొసమెరుపులా ఏదైనా ఉంటే దీనికి పర్ఫెక్ట్ ఎండింగ్ లాగా ఉండేదేమో  
ఇంద్రగంటి అక్కడక్కడా సినిమాటిక్ లిబర్టీస్ తీసుకున్నాడు  ఇద్దరు వ్యక్తులు
 ఒకేలా ఉండటం ఒకడి ప్లేస్ లోకి ఇంకొకడు రావడం మళ్లీ వాళ్లిద్దరి 
ప్రియురాళ్లు కూడా కలుసుకోవడం ఇలాంటి కోయిన్సిడెన్సెస్ ఎక్కువైపోయాయి  
థ్రిల్లర్ సినిమాలకు తగ్గట్లు ఇంకాస్త వేగంగా చూపించాల్సింది  స్లో నరేషన్ 
అవల్ల అక్కడక్కడా బోర్ కొట్టిన ఫీలింగ్ కలుగుతుంది  మల్టీప్లెక్స్ ఆడియన్స్
 వరకు ‘జెంటిల్ మన్’తో బాగానే కనెక్టవుతారు కానీ ‘భలే భలే మగాడివోయ్’ 
తరహాలో ఇది అందరినీ అలరించే సినిమాగా నిలుస్తుందా అన్నది సందేహమే  ఐతే 
రెగ్యులర్ కమర్షియల్ సినిమాలకు అలవాటు పడ్డ ప్రేక్షకులు ఏ మేరకు 
ఆదరిస్తారన్నదాన్ని బట్టి ‘జెంటిల్ మన్’ రేంజేంటన్నది ఆధారపడి ఉంటుంది   నటీనటులు   ప్రి
 క్లైమాక్స్ లో తాను ఎవరో హీరోయిన్ కు చెప్పే సన్నివేశంలో ఎమోషనల్ అయ్యే 
ఒక్క సన్నివేశం చాలు నాని ఏంటో చెప్పడానికి  ఆ సన్నవేశంలో నాని నటన ‘వావ్’ 
అనిపిస్తుంది  నాని టాలెంట్ ఏంటో చూపించే చాలా సన్నివేశాలున్నాయిందులో  
ఇలాంటి సినిమా ఎంచుకోవడంలో నాని అభిరుచికి హ్యాట్సాఫ్ చెప్పాలి  ఈ సినిమాతో
 నాని మరింతగా తెలుగు ప్రేక్షకుల్లోకి చొచ్చుకుపోతాడనంలో సందేహం లేదు  ఐతే 
జై పాత్ర ప్రాణాలతో పోరాడే సన్నివేశంలో మాత్రం నాని నటన కొంచెం అతకనట్లు 
కనిపిస్తుంది  హీరోయిన్ నివేదా థామస్ బలమైన ముద్ర వేస్తుంది  నివేదా మంచి 
నటి అనే విషయం తొలి సన్నివేశంలో ఆమె హావభావాలు చూస్తేనే తెలిసిపోతుంది  తన 
ప్రియుడు ప్రాణాలతో లేడని తెలిసిన సన్నివేశంలో ఆమె నటన గుర్తుండిపోతుంది  
సురభి పర్వాలేదు  అవసరాల శ్రీనివాస్ సహజమైన నటనతో ఆకట్టుకున్నాడు  వెన్నెల 
కిషోర్ కనిపించినంత సేపూ నవ్వించాడు  మిగతా వాళ్లంతా ఓకే   సాంకేతిక వర్గం   మణిశర్మ
 ఔట్ డేట్ అయిపోయాడు అనుకునేవాళ్లందరూ ‘జెంటిల్ మన్’ చూస్తే 
లెంపలేసుకుంటారు  అవకాశం ఇస్తే ఆయన ఎంత గొప్ప ఔట్ పుట్ ఇస్తారో చెప్పడానికి
 ‘జెంటిల్ మన్’ సరైన రుజువు  తనేంటో ప్రూవ్ చేసుకోవాలన్న కసో ఏంటో తన 
అభిమానులు కూడా ఆశ్చర్యపోయే పనితనం చూపించాడు మణిశర్మ  టైటిల్స్ పడేటపుడు 
బ్యాగ్రౌండ్ స్కోర్ దగ్గర్నుంచే మణి ప్రత్యేకత కనిపిస్తుంది  నేపథ్య సంగీతం
 సినిమాకు మేజర్ హైలైట్  ప్రేమ సన్నివేశాల్లో మణిశర్మ బ్యాగ్రౌండ్ స్కోర్ 
ఎంత ఆహ్లాదంగా అనిపిస్తుందో మిస్టరీకి సంబంధించిన సన్నివేశాల్లో అంత 
ఉత్కంఠ రేపుతుంది  మణిశర్మ పాటలు కూడా బాగున్నాయి  మొత్తంగా ‘జెంటిల్ 
మన్’కు ఇంద్రగంటి నాని తర్వాత మేజర్ పిల్లర్ మణిశర్మే    పి జి విందా
 ఛాయాగ్రహణం కూడా టాప్ క్లాస్ అనిపిస్తుంది  థ్రిల్లర్ సినిమాకు తగ్గ మూడ్ 
క్రియేట్ చేయడంలో విందా విజయవంతమయ్యాడు  సీనియర్ ప్రొడ్యూసర్ శివలెంక 
కృష్ణప్రసాద్ ఎక్కడా రాజీ పడలేదు  ప్రొడక్షన్ వాల్యూస్ సినిమాకు 
ప్లస్సయ్యాయి  ఇక ఇంద్రగంటి రచయితగా దర్శకుడిగా రెండు రకాలుగానూ పనితనం
 చూపించాడు  ఇంద్రగంటిలో ఇప్పటిదాకా మనం చూడని కొత్త కోణాలు కనిపిస్తాయి ఈ 
సినిమాలో  ఇటు వినోదాన్ని అటు థ్రిల్లర్ అంశాల్ని బ్లెండ్ చేసిన తీరుకు 
ఇంద్రగంటిని అభినందించాలి  స్క్రిప్టు మీద అతడి కమాండ్ సినిమా అంతటా 
కనిపిస్తుంది  కాకపోతే నరేషనే కొంచెం స్లో అనిపిస్తుంది  ‘‘అన్నీ విప్పమంటే
 ప్రాబ్లెం లేదు సగం సగం విప్పమంటేనే షైగా ఉంటుంది’’ ‘‘మనకు డైటింగ్ 
లాంటి మూడ నమ్మకాలేమీ లేవనుకుంటా’’ లాంటి ఫన్నీ రొమాంటిక్ డైలాగుల్లో 
ఇంద్రగంటి ముద్ర కనిపిస్తుంది   చివరగా జెంటిల్ మన్ డీసెంట్ థ్రిల్లర్  
__________________________
  కృష్ణవచన్ సందీప్ కిషన్ చిన్నప్పుడు స్కూల్లో ఉండగానే తాను ముద్దుగా మ్యాంగో అని పిలుచుకునే అమ్మాయి నిత్యా మీనన్కి ఐలవ్యూ చెప్పేసిన అల్లరి పిల్లోడు  పెద్దయ్యాక హైదరాబాద్ లోని ఓ ఫ్లైఓవర్ మీద ట్రాఫిక్ జాంలో అనుకోకుండా అదే అమ్మాయిని కలుస్తాడు  మందు ఇద్దరి మధ్య గొడవ జరిగినా కొంత సమయం గడిచాక ఇద్దరికీ ఒకరిపై ఒకరికి మంచి అభిప్రాయం ఏర్పడుతుంది  అప్పుడే తాను చిన్నపుడు ఐలవ్యూ చెప్పిన అమ్మాయి తనేనని కృష్ణవచన్ కు తెలిసి ఆ అమ్మాయిపై ఇష్టం పెంచుకుంటాడు  ఐతే గంటలు గడిచినా ట్రాఫిక్ క్లియర్ కాకపోవడంతో ఏం జరుగుతోందో ఎవరికీ అర్థం కాదు  నిజానికి అన్వర్ రవికిషన్ అనే వ్యక్తి కావాలనే ఫ్లైఓవర్ మీద యాక్సిడెంట్ చేయించి అక్కడ బ్లాస్ట్ ప్లాన్ చేశాడని తర్వాత తెలుస్తుంది  తాను అనుకున్న ఆపరేషన్ ఫెయిలవడంతో కృష్ణవచన్ ద్వారా బ్లాస్ట్ చేయించాలనుకుంటాడు అన్వర్  అందుకోసం అతనేం చేశాడు అతడి చేతిలో కృష్ణవచన్ ఎలా బందీ అయ్యాడు చివరికి కృష్ణవచన్ ఈ సమస్య నుంచి ఎలా బయటపడ్డాడు అన్నది మిగతా కథ   కథనం-విశ్లేషణ   తాను రాసుకున్న కథ చాలా మందికి నచ్చినా ఇందులో ఉన్న రిస్క్ భరించడానికి వాళ్లెవ్వరూ ముందుకు రాలేదని చివరికి ఏడెనిమిదేళ్ల కిందట రాసుకున్న కథకు ఇప్పుడు మోక్షం లభించిందని చెప్పాడు ‘ఒక్క అమ్మాయి తప్ప’తో దర్శకుడడిగా మారిన రాజసింహా  నిజానికి తెలుగులో ఓ కొత్త దర్శకుడు ఇలాంటి కథతో తన తొలి సినిమా తీస్తానంటే నిర్మాతలు భయపడటంలో ఆశ్చర్యమేమీ లేదు  ఎందుకంటే ఈ కథ మొత్తం దాదాపుగా ఒక ఫ్లైఓవర్ మీదే సాగిపోతుంది  రెండుంబావు గంటల నిడివిలో 80 శాతం సన్నివేశాలు ఒకే లోకేషన్లో నడుస్తాయి   ఎంతో అనుభవం నైపుణ్యం ఉంటే తప్ప ఇలాంటి కథల్ని డీల్ చేయడం కష్టం  ఇలాంటి కథను తన అరంగేట్రానికి ఎంచుకున్నందుకు రాజసింహాను అభినందించాలి  ప్లాట్ పరంగా ‘ఒక్క అమ్మాయి తప్ప’ ఆసక్తి రేకెత్తించేదే  ఇందులో థ్రిల్ చేసే అంశాలు ఉత్కంఠభరిత సన్నివేశాలు కొన్ని ఉన్నాయి  కానీ ఇలాంటి కథలకు అవసరమైన ‘బిగి’ మాత్రం ఇందులో కనిపించలేదు  టైట్ స్క్రీన్ ప్లే లేకపోవడం అర్థం లేని కామెడీ సీన్స్ కథ నుంచి డీవియేట్ చేయడం వల్ల హీరో-విలన్ మధ్యసాగే మైండ్ గేమ్ అంత ఇంటలిజెంట్ గా లేకపోవడం వల్ల ‘ఒక్క అమ్మాయి తప్ఫ’ ఓ సగటు చిత్రంగా నిలిచిపోయింది   హిందీలో కొన్నేళ్ల కిందట వచ్చిన ‘ఎ వెడ్నస్ డే’ స్ఫూర్తితో రాజసింహా ఈ కథను రాసుకున్నట్లుగా కనిపిస్తుంది  కాకపోతే ఇక్కడ హీరో ప్లేస్ లోకి విలన్ వచ్చాడు  ఫ్లైఓవర్ మీద పొద్దుట్నుంచి రాత్రి వరకు ట్రాఫిక్ నిలిచిపోవడం ఎవరూ ఎటూ కదలకుండా అక్కడే ఉండిపోవడం ఫ్లైఓవర్ మీద ఉన్న వ్యక్తితో విలన్ దూరం నుంచి తన మిషన్ అమలు చేయించడం ఇవన్నీ లాజిక్ కు అందని విషయాలే కానీ ఇదంతా కొంచెం కొత్తగా ఆసక్తికరంగానే అనిపిస్తుంది  ప్రథమార్ధమంతా పాత్రల పరిచయం సోసోగా సాగిపోయే సరదా సన్నివేశాలతో నడిపించేసిన దర్శకుడు ఇంటర్వెల్ దగ్గర్నుంచే అసలు కథలోకి వెళ్లాడు   విలన్ హీరో ద్వారా ఆపరేట్ చేయడం మొదలుపెట్టాక కథనంలో ఉత్కంఠ మొదలవుతుంది  ద్వితీయార్దంలో తర్వాత ఏం జరుగుతుందా అన్న ఉత్కంఠను బాగానే మెయింటైన్ చేశాడు దర్శకుడు  ఐతే మధ్య మధ్యలో మీడియా అప్ డేట్స్ ఇచ్చే తీరు బాగా విసిగిస్తుంది  కామెడీ సీన్స్ కూడా సిల్లీగా తయారయ్యాయి  ఈ సన్నివేశాల్లో దర్శకుడి అపరిపక్వత బయటపడుతుంది  మత సామరస్యం గురించి తనికెళ్ల భరణి లెక్చర్ దంచే సీన్ కూడా మరీ డ్రమటిగ్గా అనిపిస్తాయి  థ్రిల్లర్ సినిమాను థ్రిల్లర్లాగా నడిపించకుండా టైంపాస్ కోసం కామెడీ చేయించడాలు సందేశాలివ్వడాల వల్ల కథనం పక్కదారి పట్టేస్తుంది   చివరి 20 నిమిషాల్లో మాత్రం దర్శకుడు ప్రేక్షకుల్ని ఎంగేజ్ చేయగలిగాడు  ఇక్కడ కూడా విలన్ క్యారెక్టర్ కు సంబంధించి ఇచ్చే ట్విస్టు అంత కన్విన్సింగ్ గా లేకపోయినా సినిమాను ముగించిన తీరు బాగుంది  మెయిన్ ప్లాట్ చుట్టూ ఉత్కంఠభరితంగా కథనాన్ని నడిపేంత సామర్థ్యం దర్శకుడికి లేకపోడం వల్ల ‘ఒక్క అమ్మాయి తప్ప’ మంచి థ్రిల్లర్ గా రూపుదిద్దుకోలేకపోయింది  కాన్సెప్ట్ పరంగా భిన్నంగా ఆలోచించిన రాజసింహా కథనాన్ని కూడా అంతే భిన్నంగా నడిపించాల్సింది  ఆలీతో పెళ్లిచూపుల సీన్స్ కానీ టీవీ ఛానెళ్ల తీరు మీద మంతెన సత్యనారాయణరాజు ప్రకృతి వైద్యం మీద సెటైర్లు వేసే సన్నివేశాలు కానీ ఎంతమాత్రం కథనానికి అవసరం లేనివి  ఇలాంటి సన్నివేశాల వల్ల థ్రిల్లర్ చూస్తున్న ఫీల్ పోయింది  కథ పక్కదారి పట్టింది  ఓవరాల్ గా ‘ఒక్క అమ్మాయి తప్ప’ పర్వాలేదు అనన్న ఫీలింగ్ మిగులుస్తుంది   నటీనటులు   సందీప్ కిషన్ సినిమా మొత్తాన్ని తన భుజాల మీద నడిపించాడు  థియేటర్ నుంచి బయటికి వచ్చాక కూడా అతడి పెర్ఫామెన్స్ గుర్తుంటుంది  ఎప్పట్లాగే కాన్ఫిడెంటుగా నటించాడు  కానీ కొన్ని చోట్ల కాన్ఫిడెన్స్ మరీ ఎక్కువైపోయి ఇబ్బంది పెట్టేశాడు  పతాక సన్నివేశాల్లో సందీప్ నటన బాగుంది  నిత్యామీనన్ నుంచి ఆమె అభిమానులు ఎక్కువ ఆశిస్తే కష్టమే  సినిమాలో ఆమె పాత్రకు మరీ ప్రాధాన్యమేమీ లేదు  ఆమె తన టాలెంట్ చూపించడానికి తగ్గ సన్నివేశాలు పడలేదు  ఆమెకు తగ్గ ప్రత్యేకమైన పాత్రేమీ కాదిది  ఐతే తనకు స్కోప్ ఉన్నంత వరకు బాగానే చేసింది    విలన్ పాత్రలో రవికిషన్ చాలాచోట్ల అతిగా నటించాడు  విలన్ గా అతను భయపెట్టలేదు కానీ కొన్ని చోట్ల నవ్వించాడు  ఈ పాత్రను దర్శకుడు అలా డిజైన్ చేశాడు మరి  కమెడియన్లు చాలామంది నవ్వించడానికి ప్రయత్నించారు కానీ అందరూ ఫెయిలయ్యారు  ఉన్నంతలో పృథ్వీ కాస్త మెరుగు  మిగతా వాళ్లంతా మామూలే   సాంకేతికవర్గం   సినిమాలో పర్ఫెక్ట్ అని చెప్పుకోవాల్సింది ఛోటా కే నాయుడు ఛాయాగ్రహణం గురించే  చాలావరకు సినిమా ఫ్లై ఓవర్ మీద ఒకే లోకేషన్లో సినిమా సాగినా మొనాటనీ రాకుండా తన కెమెరాతో మ్యాజిక్ చేశాడు చోటా  ఛాయాగ్రహణం రిచ్ గా టాప్ క్లాస్ గా అనిపిస్తుంది  సినిమాకు ఇదే మేజర్ హైలైట్  మిక్కీ జే మేయర్ సంగీతం పర్వాలేదు  పాటలేమీ రిజిస్టర్ కావు  ఇలాంటి సినిమాలకు పాటలు సూటవ్వవు కూడా  నేపథ్య సంగీతం బాగుంది  నిర్మాణ విలువలు బాగున్నాయి  తక్కువ బడ్జెట్లోనే క్వాలిటీ చూపించారు  రచయిత-దర్శకుడు రాజసింహాకు యావరేజ్ మార్కులు పడతాయి  కథ విషయంలో అతడికి వచ్చిన ఐడియా బాగుంది  కొన్ని సన్నివేశాల్లో దర్శకుడిగా పనితనం చూపించాడు  కానీ నిలకడ లేకపోయింది  బిగువైన స్క్రీన్ ప్లే రాసుకోలేదు  కొన్ని సన్నివేశాల్ని ఇమెచ్యూరిష్ గా డీల్ చేశాడు  కథాకథనాల మీద అతను మరింతగా కసరత్తు చేయాల్సింది  అతను రాసిన డైలాగుల్లో కొన్ని బాగున్నాయి  ‘‘అర్థం చేసుకున్నపుడు కాదు అపార్థాలు తొలగిపోయినప్పుడే నిజమైన ప్రేమ తెలుస్తుంది’’ అందులో ఒకటి   చివరగా ఒక్క అమ్మాయి తప్ప ఒక్కసారి చూడొచ్చు     
__________________________
  అనసూయ రామలింగం సమంత అమ్మ చేతిలో తానో ఆటబొమ్మలా అయిపోయానని తనకంటూ ఏ స్వేచ్ఛా లేకపోయిందని బాధపడే అమ్మాయి  తనకు ఇష్టం లేని పెళ్లి నిర్ణయించడంతో ఆత్మహత్యాయత్నం కూడా చేస్తుంది  అయినా ఆమె తల్లి మహాలక్ష్మి నదియాలో ఏ మార్పూ ఉండదు  ఇలాంటి స్థితిలో మహాలక్ష్మి ఊరెళ్తే ఆమెకు తెలియకుండా పల్లెటూర్లోని తన అత్తయ్య వాళ్లింటికి వెళ్తుంది అనసూయ  అక్కడ అత్తయ్య కొడుకు ఆనంద్ విహారి నితిన్ ఆమెకు తెగ నచ్చేస్తాడు  ఐతే ఆనంద్ కుటుంబానికి మహాలక్ష్మి అంటే పడదు  పైగా ఆస్తుల అంతరమూ ఉంటుంది  దీంతో ఆనంద్ అనసూయకు దూరం దూరంగా ఉంటుంటాడు  పైగా అతను తప్పనిసరి పరిస్థితుల్లో మరో అమ్మాయిని పెళ్లి చేసుకుంటానని మాట కూడా ఇచ్చి ఉంటాడు  ఐతే పది రోజులు పల్లెటూర్లో ఉన్నాక తన తల్లి తిరిగి ఇంటికి వస్తోందని తెలిసి తిరిగి సిటీకి బయల్దేరుతుంది అనసూయ  రాగానే ఆమె పెళ్లికి ఏర్పాట్లు మొదలైపోతాయి  మరి ఈ పరిస్థితుల్లో అనసూయ-ఆనంద్ ఒక్కటయ్యారా లేదా అన్నది మిగతా కథ   కథనం - విశ్లేషణ   త్రివిక్రమ్ సినిమాలంటే మినిమం గ్యారెంటీ అని గట్టి నమ్మకం తెలుగు ప్రేక్షకులకు  థియేటర్లలో చూసి పెదవి విరిచిన సినిమాల్ని కూడా మళ్లీ టీవీల్లో పనిగట్టుకుని చూస్తుంటారు  డిజాస్టర్ అనిపించుకున్న ‘ఖలేజా’ కూడా టీవీల్లో మాత్రం సూపర్ హిట్టయింది  త్రివిక్రమ్ చమత్కారమే అతడి సినిమాల బలం  మిగతా అంశాలు ఎలా ఉన్నా అతడి నుంచి ప్రధానంగా వినోదాన్నే ఆశిస్తారు  ‘సన్నాఫ్ సత్యమూర్తి’లో ఆ వినోదం పాళ్లే తగ్గిపోయాయి  దీంతో త్రివిక్రమ్ పెన్ను మొద్దుబారిందేమో అని సందేహించారు జనాలు  ఐతే ఈసారి త్రివిక్రమ్ పెన్నును మళ్లీ పదునెక్కించాడు  కుటుంబ కథల్ని వినోదాత్మకంగా చెప్పడంలో పెన్ను తిరిగిన త్రివిక్రమ్ మరోసారి తన బలాన్నే నమ్ముకున్నాడు  సాదాసీదాగా అనిపించే మామూలు కథనే బోలెడంత వినోదం కొంచెం ఎమోషన్ జోడించి క్లీన్ ఫ్యామిలీ ఎంటర్టైనర్ గా మలిచాడు   ఏ హడావుడి లేకుండా సింపుల్ గా ఆహ్లాదకరంగా సాగిపోవడం ‘అ ఆ’కున్న ప్రధాన బలం  అక్కడక్కడా కొన్ని ఇరిటేటింగ్ సీన్లు వస్తాయి  కొన్ని చోట్ల సన్నివేశాలు ఇల్లాజికల్ గా సాగుతాయి  పాత్రల ఔచిత్యం కూడా దెబ్బతింటుంది  ద్వితీయార్ధంలో కొంచెం సాగతీతగా అనిపిస్తుంది  ఐతే థియేటర్ నుంచి వచ్చేటపుడు ఈ నెగెటివ్స్ ఏమీ గుర్తు లేకుండా చేయడం ‘అ ఆ’ ప్రత్యేకత  అన్ని పాజిటివ్స్ ఉన్నాయి ‘అ ఆ’లో  కథగా చూస్తే ప్రత్యేకత ఏమీ లేకపోయినా ఆద్యంతం వినోదాత్మకంగా సాగిపోయే కథనం త్రివిక్రమ్ మార్కు చమత్కారపు మాటలు సరదా సన్నివేశాలు ప్రేక్షకుడిని ఆద్యంతం ఎంగేజ్ చేస్తాయి   ఆరంభం మామూలుగా కాస్త నెమ్మదిగా అనిపించినా హీరోయిన్ పాత్ర పల్లెటూరి ప్రయాణం మొదలుపెట్టగానే బండి పట్టాలెక్కేస్తుంది  హీరో హీరోయిన్ల పరిచయం దగ్గర్నుంచి సన్నివేశాలు రివ్వున దూసుకెళ్తాయి  ఇంటర్వెల్ వరకు వినోదంలో తడిసి ముద్దయిపోతారు ప్రేక్షకులు  హీరో ఇంట్లో హీరోయిన్ కు పది రోజులు ఎంతో సంతోషంగా శరవేగంగా గడిచిపోయినట్లే ప్రేక్షకులకు కూడా గంట పాటు కాలం తెలియదు  ప్రథమార్ధంలో హీరో చెల్లెలి పెళ్లిచూపుల సీన్ ఒక్కటే ఇరిటేట్ చేస్తుంది  అది మినహా ప్రతి సన్నివేశం ఎంటర్టైన్ చేస్తుంది  ‘‘మరీ మినరల్ వాటర్ తో ముఖం కడుక్కుంటే బలుపనుకుంటారు  ఆ లేబిల్ తీసేయ్ రా’’ అంటూ రావు రమేష్ చెప్పే డైలాగ్ లో త్రివిక్రమ్ మార్కు చమత్కారం కనిపిస్తుంది  ఇలాంటి చాలా డైలాగ్స్ అతడి ముద్రను చూపిస్తాయి   ద్వితీయార్ధంలో ఓ అరగంట మాత్రం ‘అ ఆ’ సా గుతున్న ఫీలింగ్ తెప్పిస్తుంది  ఇక్కడ కథను ఎలా క్లైమాక్స్ వైపు తీసుకెళ్లాలో తెలియని సందిగ్ధం కనిపిస్తుంది  ఏదో మొక్కుబడిగా ఫిల్లింగ్ కోసం పేర్చినట్లు అనిపిస్తాయి కొన్ని సన్నివేశాలు  ముఖ్యంగా షాపింగ్ మాల్ సీన్స్ తలా తోకా లేకుండా సాగుతాయి  ఐతే హీరో హీరోయిన్ల మధ్య సంఘర్షణ మొదలయ్యే దగ్గర్నుంచి ఎమోషనల్ టర్న్ తీసుకున్నాక కథ మళ్లీ గాడిన పడుతుంది  ప్రిక్లైమాక్స్ లో వచ్చే ఫైట్ సిల్లీగా అనిపిస్తుంది  ‘అ ఆ’కు ప్రధాన ఆకర్షణ అనదగ్గ క్లైమాక్స్ లో త్రివిక్రమ్ రచయితగా దర్శకుడిగా టాప్ ఫాంలో కనిపిస్తాడు  ఏ హడావుడి లేకుండా చాలా సింపుల్ డైలాగులతో సాగిపోయే పతాక సన్నివేశం ప్రేక్షకుల హృదయాల్ని తాకుతుంది   ఎదురుగా నదియాను పెట్టుకుని హీరో డైలాగులు చెప్పడం వల్ల కాబోలు క్లైమాక్స్ ‘అత్తారింటికి దారేది’ సినిమాను గుర్తు చేసినా దీని ప్రత్యేకత దీనిదే  అందులో ఉన్నంత హై ఎమోషన్ ఇందులో ఉండదు  సింపుల్ గా అర్థవంతంగా ఉంటుంది పతాక సన్నివేశం  ఐతే ఆ ఎమోషనల్ సీన్ కంటే కూడా రావురమేష్ పాత్రతో సినిమాను వినోదాత్మకంగా ముగించిన తీరు గురించే ప్రత్యేకంగా ముచ్చటించుకోవాలి  ‘అ ఆ’లోని కొన్ని నెగెటివ్ పాయింట్లన్నీ కూడా మనసులోంచి చెరిగిపోయి ఒక పాజిటివ్ ఫీలింగ్ తో బయటికి  వచ్చేలా చేస్తాయి చివర్లో రావు రమేష్ డైలాగ్స్  ‘‘రోడ్డు వైడెనింగ్ లో సగం పోయిన బిల్డింగ్ లా ఉంది నా పరిస్థితి  ఉండటానికి పనికి రాదు  వదిలేయడానికి మనసొప్పదు’’ అంటూ రావు రమేష్ చెప్పే డైలాగ్ ఇందులో ఒకానొక హైలైట్   పల్లెటూరి వాతావరణాన్ని తెరమీద అద్భుతంగా ఆవిష్కరించడమైతేనేం తిరిగి తన మార్కు చమత్కారం చూపించడమైతేనేం ‘అనసూయ కోసం’ పాటలో హీరోయిన్ ఒక్కో రోజును గడిపేస్తున్నట్లు అంకెల రూపాల్ని ఆర్ట్ వర్క్ ద్వారా చూపించడమైతేనేమి డ్రీమ్ సాంగ్స్ సెట్టింగ్ సాంగ్స్ ఏమీ లేకుండా కథలో ఇమిడిపోయేలా పాటల్ని నడిపిస్తూ పాటలతోనూ కథను చెప్పడమైతేనేమి త్రివిక్రమ్ గత కొన్ని సినిమాలతో పోలిస్తే ‘అ ఆ’ భిన్నంగా కనిపిస్తుంది  మళ్లీ ఒకప్పటి త్రివిక్రమ్ అభిరుచి భావుకత ఇందులో కనిపిస్తాయి  ‘అ ఆ’లో నెగెటివ్స్ లేవని కాదు కానీ వాటిని మరిపించే పాజిటివ్స్ చాలానే ఉన్నాయి   నటీనటులు   ఆనంద్ విహారి నితిన్ కెరీర్లోనే అత్యంత పరిణతితో కూడిన పాత్ర  ఆ  పాత్రకు తగ్గ పరిణతి నటనలోనూ చూపించాడు నితిన్  ఈ సినిమాలో అతను కొత్తగా కనిపిస్తాడు  కొంచెం హడావుడి ఉన్న పాత్ర కాబట్టి సమంత తన స్క్రీన్ ప్రెజెన్స్ తో నితిన్ ను డామినేట్ చేసినట్లు కనిపిస్తుంది కానీ సైలెంటుగానే మనసు దోస్తాడు నితిన్  అతడి కెరీర్లోనే ఇది వన్ ఆఫ్ ద బెస్ట్ పెర్ఫామెన్సెస్ అనడంలో సందేహం లేదు  తన తండ్రికి సంబంధించిన విషాదాన్ని తన కుటుంబ బాధ్యతను మోస్తున్న భావనను నితిన్ తన కళ్లతో పలికించాడు    ఇక సమంత అనుకున్నట్లే అదరగొట్టేసింది  ఆమె హావభావాలు చిలిపి నటన కట్టిపడేస్తాయి  సమంత పాత్ర ఆమె నటన ప్రేక్షకులకు గుర్తుండిపోతాయి  వీళ్లిద్దరి తర్వాత చెప్పాల్సింది రావు రమేష్ గురించే  మిగతా పాత్రలకు ప్రత్యామ్నాయాలున్నాయేమో కానీ పల్లం వెంకన్న పాత్రను మాత్రం రావు రమేష్ మాత్రమే చేయగలడు అనిపిస్తుంది  తనకు మాత్రమే సాధ్యమైన సెటైరిక్ డైలాగ్ డెలివరీ బాడీ లాంగ్వేజ్ తో అదరగొట్టేశాడు రావు రమేష్  నదియా ‘అత్తారింటికి దారేది’ తరహాలోనే మరో గుర్తుండిపోయే పాత్రలో సహజంగా నటించింది  నరేష్ చాన్నాళ్ల తర్వాత కీలకమైన పాత్రలో ఆకట్టుకున్నాడు  నరేష్-సమంత కాంబినేషన్లో వచ్చే సన్నివేశాలు చాలా బావున్నాయి  కొత్తమ్మాయి అనుపమ పరమేశ్వరన్ కూడా బాగా చేసింది  అవసరాల శ్రీనివాస్ ప్రవీణ్ ఈశ్వరి అజయ్ అనన్య పోసాని వీళ్లందరూ పాత్రలకు తగ్గట్లు బాగా నటించారు   సాంకేతికవర్గం   ‘అ ఆ’కు సాంకేతిక హంగులన్నీ చక్కగా కుదిరాయి  మిక్కీ జే మేయర్ చక్కటి సందర్భోచితమైన పాటలిచ్చాడు  సినిమాలో అవి బాగా ఇమిడిపోయాయి  ఆడియోలో కంటే తెరమీద మరింత బాగా అనిపిస్తాయి సాంగ్స్  త్రివిక్రమ్ చాన్నాళ్ల తర్వాత పాటల కోసం పాటలు కాకుండా సందర్భోచితంగా పాటలు పెట్టాడు  మిక్కీ నేపథ్య సంగీతం కూడా బాగుంది  ఇక త్రివిక్రమ్ ఏరికోరి తమిళ సినిమాటోగ్రాఫర్ నటరాజ్ సుబ్రమణ్యంను ఎంచుకోవడానికి కారణమేంటో తెరమీద కనిపిస్తుంది  సినిమాకు మేజర్ హైలైట్లలో ఛాయాగ్రహణం ఒకటి  పల్లెటూరి అందాల్ని వాస్తవంగా ఉన్నదానికంటే బాగా ఆవిష్కరించింది నటరాజ్ కెమెరా  చాలా విజువల్స్ అలా మైండ్లో ప్రింట్ అయిపోతాయి  కలర్స్ థీమ్స్ అన్నీ కూడా బ్యూటిఫుల్ గా అనిపిస్తాయి  ఆర్ట్ వర్క్ గురించి కూడా ప్రత్యేకంగా ప్రస్తావించాలి  ప్రతిపాటలోనూ కళా దర్శకుడి నైపుణ్యం కనిపిస్తుంది  ముఖ్యంగా ‘అనసూయ కోసం’ పాటలో ఆర్ట్ వర్క్ సూపర్బ్  ఎడిటింగ్ ఓకే  నిర్మాణ విలువలకు ఢోకా లేదు  స్టార్ హీరోల సినిమాల స్థాయిలో బాగా ఖర్చు పెట్టారు  ప్రతి ఫ్రేమ్ రిచ్ గా కనిపిస్తుంది    ఇక రచయిత-దర్శకుడు త్రివిక్రమ్ మళ్లీ తన కలం పదును చూపించాడు  ‘‘వాచ్ ఉన్న ప్రతివాడూ టైమ్ వస్తుంది అనుకుంటాడు  కానీ టైం తెలుస్తుంది అంతే’’ ‘‘నువ్వు దింపేంత బరువేం కాదులే నేనే వెళ్లిపోతా’’ ‘‘మాట్లాడకుండా ఉంటే ముని అంటారనుకున్నాను కానీ మూగోడిగా ముద్ర వేసేశారు’’ లాంటి డెప్త్ డైలాగులకు తోడు పంచ్ డైలాగ్స్ కూడా బాగానే పేలాయి  చివర్లో రావు రమేష్ కు రాసిన డైలాగులైతే అదిరిపోయాయి  దర్శకుడిగా ఓ కంప్లీట్ ఫిల్మ్ తీయలేకపోయాడు కానీ ఒక మంచి సినిమానే అందించాడు త్రివిక్రమ్  ‘సన్నాఫ్ సత్యమూర్తి’లో మిస్సయినట్లు కనిపించిన అతడి చమత్కారం మళ్లీ ఇందులో కనిపించింది  అక్కడక్కడా కొన్ని అనవసర సన్నివేశాలు ద్వితీయార్ధంలో కొంత సాగతీత మినహాయిస్తే ఓవరాల్ గా త్రివిక్రమ్ బాగానే ఎంటర్టైన్ చేశాడు   చివరగా అందంగా ఆహ్లాదంగా ‘అఆ’  
__________________________
  రాయుడు విశాల్ మార్కెట్లో మూటలు మోసే కూలీ  అతడికి తన నాయనమ్మ అంటే ప్రాణం  ఆమె ఏం చెబితే అది చేస్తాడు  ఆమె కోరిక మేరకే తనను అపార్థం చేసుకుని చెంపదెబ్బ కొట్టిన భాగ్యలక్ష్మి శ్రీదివ్యను ప్రేమిస్తాడు కూడా  ఐతే భాగ్యలక్ష్మి తన తల్లిని చంపిన రౌడీ ఆర్కే సురేష్కి వ్యతిరేకంగా కోర్టులో రిట్ పిటిషన్ వేసి పోరాడుతూ ఉంటుంది  దీంతో అతడి మనుషులు ఆమెను చంపాలని చూస్తుంటారు  విశాల్ ఆ రౌడీల నుంచి ఆమెను కాపాడతాడు  అప్పుడే తన నాయనమ్మ ఆమెనే ప్రేమించిపెళ్లి చేసుకోవాలని కోరడానికి కారణమేంటో కూడా తెలుస్తుంది రాయుడికి  ఇంతకీ ఆ కారణమేంటి రాయుడు ఆమెను పెళ్లి చేసుకున్నాడా ఆ రౌడీ నుంచి కాపాడాడా అన్నది మిగతా కథ   కథనం-విశ్లేషణ   ‘రాయుడు’ సినిమాకు ఈ టైటిల్ కాకుండా ‘మంగమ్మ గారి మనవడు’ అని పేరు పెడితే బాగుండేదేమో  ఎందుకంటే ఇది కూడా విలేజ్ బ్యాక్ డ్రాప్ లో సాగే సినిమా  ఇందులోనూ ఓ అవ్వ ఓ మనవడు ఉంటారు  ఆ అవ్వంటే హీరోకు ప్రాణం  ఆమె ఏం చెప్పినా చేస్తాడు ఇక కథ చూసినా 80లు 90ల్లో వచ్చిన చాలా సినిమాలు గుర్తుకొస్తాయి  అప్పటి సినిమాల్లో లాగే బోలెడన్ని ఫైట్లు కావాల్సినంత సెంటిమెంటు కథలో ఏమాత్రం కొత్తదనం ఉండదు  ప్రేక్షకుల్ని ఆశ్చర్యానికి గురి చేసే అంశాలేమీ ఉండవు  మొత్తంగా ‘రాయుడు’ రూరల్ బ్యాక్ డ్రాప్ లో సాగే మామూలు మాస్ మసాలా సినిమా   తమిళ సినిమాల్లో ఉండే గొప్పదనం ఏంటంటే వాటిలో సహజత్వం ఉట్టిపడుతుంది  నేటివిటీ కీలక పాత్ర పోషిస్తుంది  పాత్రలు అత్యంత సహజంగా ఉంటాయి  చాలా వరకు తమ చుట్టూ ఉన్న పరిస్థితుల నేపథ్యంలోనే అక్కడి దర్శకులు కథలు అల్లుకుంటారు  పాత్రల్ని సన్నివేశాల్ని తీర్చిదిద్దుకుంటారు  ‘రాయుడు’ సినిమాలోనూ పల్లెటూరి వాతావరణాన్ని కళ్లకు కట్టినట్లు చూపిస్తారు  ఇందులోని పాత్రలు కానీ సన్నివేశాలు కానీ కృత్రిమంగా అనిపించవు  సహజంగా ఉంటాయి  కాకపోతే సమస్య ఏంటంటే ఇది పూర్తిగా తమిళ నేటివిటీ ఉన్న సినిమా  ఎంత ఓన్ చేసుకుందామని చూసినా ఆ పాత్రలు ఆ ఎమోషన్స్ అన్నీ కూడా తమిళ వాసన కొడుతుంటాయి  చాలా సన్నివేశాల్లో అరవ ‘అతి’ కనిపిస్తూ ఉంటుంది  దీన్ని జీర్ణించుకోగలిగితే ‘రాయుడు’ అలా అలా టైంపాస్ చేయించేస్తాడు   మాస్ ప్రేక్షకుల్ని ఉర్రూతలూగించే యాక్షన్ దృశ్యాలు మాస్ కామెడీ ఫ్యామిలీ ఆడియన్స్ ను ఆకట్టుకునే సెంటిమెంటు ‘రాయుడు’కి ప్రధాన ఆకర్షణ  కథగా చూస్తే కొత్తదనం ఏమీ ఉండదు  ఎప్పుడేం జరుగుతుందో అంచనా వేయొచ్చు  విశాల్ నుంచి మాస్ ప్రేక్షకులు కోరుకునే అంశాలకు లోటుండదు  పాత్రకు తగ్గ ఆహార్యంతో విశాల్ ఆకట్టుకుంటాడు  తనదైన శైలిలో ఫైట్లు చేస్తూ మాస్ ప్రేక్షకుల్ని అలరిస్తాడు  ఐతే సినిమాలో అతడి పాత్రకు అంత ప్రాధాన్యం లేదు  సరైన క్యారెక్టరైజేషన్ లేదు  ఇది అసలు హీరో చుట్టూ తిరిగే కథ కాదు  మూడు లేడీ క్యారెక్టర్లే కథను నడిపిస్తాయి  ఆ మూడు పాత్రల్ని బాగా తీర్చిదిద్దాడు దర్శకుడు  ‘రాయుడు’ కథలోని కొత్త పాయింట్ ఇదే  మాస్ సినిమాల్లో మామూలుగా లేడీ క్యారెక్టర్లని పెద్దగా వాడుకోవడం తక్కువ  కానీ ఇందులో వాటికి చాలా ప్రాధాన్యం ఉంటుంది  ఆ పాత్రలు ఆసక్తి రేకెత్తిస్తాయి   ప్రథమార్ధమంతా ప్రధానంగా కామెడీ-రొమాన్స్ మీద దృష్టిపెట్టాడు దర్శకుడు  సూరి కామెడీ బాగానే టైంపాస్ చేయిస్తుంది  హీరో హీరోయిన్ల రొమాంటిక్ ట్రాక్ కొంచెం బోర్ కొట్టిస్తుంది  ఇంటర్వెల్ బ్లాక్ దగ్గర వచ్చే ఫైట్ బాగా తీశారు  హీరోయిన్ని ప్రేమించమని హీరో నాయనమ్మ చెప్పడం వెనుక ట్విస్టు ఆసక్తి రేపుతుంది  తన మనవణ్ణి విలన్ దగ్గరికి తీసుకెళ్లి నాయనమ్మ సవాల్ చేసే సీన్ బాగుంది  ప్రిక్లైమాక్స్ లో ఎమోషనల్ సీన్స్ బాగానే పండాయి  ఐతే ఇక్కడ తమిళ టచ్ ఎక్కువైపోయింది  ఇంత సెంటిమెంటును తెలుగు ప్రేక్షకులు భరించలేరు  చివర్లో హీరో-విలన్ మధ్య ఎత్తులు పైఎత్తులు లేకుండా మరీ మామూలుగా సాగిపోతుంది  విలన్ హీరో నాయనమ్మను చంపించడం ఇతను వెళ్లి అతణ్ని చంపడం ఇలా ఏ మలుపూ లేకుండా సినిమాను ముగించారు  సినిమా నిడివి మరీ రెండున్నర గంటలుండటం ఇబ్బందే   నటీనటులు   విశాల్ ఊర మాస్ పాత్రకు పర్ఫెక్టుగా సూటయ్యాడు  క్యారెక్టర్ కు తగ్గట్లుగా అతను తన బాడీని బాడీ లాంగ్వేజ్ ను మలుచుకున్న తీరు ప్రశంసనీయం  ఎప్పట్లాగే యాక్షన్ సన్నివేశాల్లో అదరగొట్టాడు  సెంటిమెంట్ సీన్స్ లో అతడి నటన ఆకట్టుకుంటుంది  ఐతే అతడి పాత్రలో కొత్తదనం మాత్రం లేదు  శ్రీదివ్య కూడా సహజనమైన నటనతో ఆకట్టుకుంది  హీరో నాయనమ్మగా చేసినావిడ చాలా బాగా నటించింది  విలన్ పాత్రలో ఆర్కే సురేష్ కూడా రాణించాడు  సూరి పాత్ర పెద్ద రిలీఫ్  అతను బాగానే నవ్వించాడు   సాంకేతికవర్గం   టెక్నీషియన్స్ అందరూ సినిమాకు తగ్గ ఔట్ పుట్ ఇచ్చారు  డి ఇమాన్ కథకు తగ్గట్లుగా ఊర మాస్ పాటలు అందించాడు  అందులో ఒంటి జెడ రోజా పాట ఆకట్టుకుంటుంది  పాటల్లో కూడా తమిళ వాసనలు కొట్టొచ్చినట్లు కనిపిస్తాయి  నేపథ్య సంగీతం బాగుంది  వేల్ రాజ్ ఛాయాగ్రహణం కూడా సూటబుల్ గా ఉంది  పల్లెటూరి వాతావరణాన్ని తన కెమెరాతో చక్కగా ఎలివేట్ చేశాడు  నిర్మాణ విలువలు ఓకే  దర్శకుడు ముత్తయ్యకు విలేజ్ బ్యాక్ డ్రాప్ స్టోరీల మీద బాగా అవగాహన ఉన్న సంగతి స్పష్టంగా తెలుస్తుంది  మాస్ అంశాల్ని డీల్ చేయడంలో అతడి ప్రతిభ కనిపిస్తుంది  లేడీ క్యారెక్టర్లను బాగా తీర్చిదిద్దాడు  సెంటిమెంటు సన్నివేశాలు కూడా బాగా డీల్ చేశాడు  ఐతే కథలో మాత్రం కొత్తదనం చూపించలేకపోయాడు  ఓవరాల్ గా అతడికి పాస్ మార్కులు పడతాయి   చివరగా రాయుడు మాస్ అరవ మాస్  
__________________________
  అనగనగా ఒక పెయింటింగ్ కంపెనీ యజమాని సత్యరాజ్  ఎంతో కష్టపడి పైకి వస్తాడు  400 రూపాయల పెట్టుబడితో మొదలుపెట్టి 400 కోట్ల రూపాయల టర్నోవర్ సాధించే స్థాయికి తన కంపెనీని తీసుకెళ్తాడు  తన భార్య అన్నయ్యలు నలుగురిని వారి కుటుంబాల్నీ చేరదీసి వారికి అన్నీ తానై ఉంటాడు  ఎప్పుడూ తన చుట్టూ నలుగురు మనుషులుండాలనేది అతడి తాపత్రయం  ఐతే అతడి బావమరుదుల్లో ఒకరు రావు రమేష్ అతణ్ని అపార్థం చేసుకుంటాడు  తన బావ కింద బతకడం ఇష్టం లేక అతను రగిలిపోతుంటాడు  తన కూతుర్ని అతడి కొడుక్కిచ్చి పెళ్లి చేయాలనుకుంటాడు  కానీ ఆ కొడుకు మహేష్ బాబు మరో అమ్మాయితో కలిసి తిరగడం తట్టుకోలేకపోతాడు  ఓ సందర్భంగా తండ్రీ కొడుకులిద్దరినీ తిట్టిపోస్తాడు  ఆ మాటలకు తట్టుకోలేక ఆ తండ్రి ప్రాణం వదిలేస్తాడు  అప్పుడా కొడుకు తన మావయ్యలోని అపార్థాన్ని తొలగించి తన తండ్రి గొప్పదనమేంటో అతడికి తెలియజేసే ప్రయత్నమే మిగతా కథ   కథనం - విశ్లేషణ   కొన్నిసార్లు ఔట్ డేటెడ్ అయిపోయాయి అనుకున్న కొన్ని కథలు కొన్నేళ్ల తర్వాత మళ్లీ ‘ట్రెండీ’ అయిపోతుంటాయి  ఒకప్పుడు తెలుగు సినిమాకు ఆధారంగా నిలిచి ఆ తర్వాత పక్కకు వెళ్లిపోయిన కుటుంబ కథలు ఇప్పుడు మళ్లీ తెలుగు తెరపై రాజ్యమేలుతుండటం విశేషమే  ఫ్యామిలీ డ్రామాలకు ఈ ఊపు రావడానికి శ్రీకాంత్ అడ్డాల తీసిన ‘సీతమ్మ వాకిట్లో సిరిమల్లె చెట్టు’ కూడా ఒక రకంగా కారణం  స్టార్ హీరోల్ని కుటుంబ కథలోకి తీసుకొచ్చి ప్రేక్షకులు ఊహించని ఒక సింపుల్ స్టోరీని తనదైన శైలిలో చెప్పి మెప్పించాడు శ్రీకాంత్ అప్పట్లో  ఐతే అప్పుడు ప్రేక్షకుల అంచనాల్ని మించి పనితనం చూపించిన అడ్డాల ఈసారి ‘బ్రహ్మోత్సవం’ విషయంలో అంచనాలకు చాలా దూరంలో ఆగిపోయాడు   శ్రీకాంత్ అడ్డాల కథలన్నీ విలువల పాఠాల చుట్టూనే తిరుగుతుంటాయి  ‘బ్రహ్మోత్సవం’ కూడా ఆ కోవలోని సినిమానే  చుట్టూ నలుగురు మనుషులుంటేనే ఏ మనిషి జీవితమైనా సంతోషంగా సాగుతుందని చెప్పే ప్రయత్నం చేశాడు శ్రీకాంత్  ఈ క్రమంలో మన మూలాలు వెతుక్కునే కాన్సెప్ట్ తెచ్చి ఇరికించాడు  ఐతే ఈ ఉపకథను ప్రధాన కథతో ముడిపెట్టడంలో ప్రేక్షకుడిలో ఎమోషన్ తీసుకురావడంతో అతను సక్సెస్ కాలేకపోయాడు  మంచి కాన్సెప్ట్ ఎంచుకున్నా ఎగ్జిక్యూషన్ సరిగా లేకపోవడంతో ‘బ్రహ్మోత్సవం’ అనుకున్న స్థాయిలో ప్రేక్షకులకు చేరే అవకాశం లేకపోయింది   దర్శకుడిగా శ్రీకాంత్ అడ్డాలది ప్రత్యేకమైన శైలి  అతడి క్యారెక్టర్లు కానీ సన్నివేశాలు కానీ మాటలు కానీ తెరమీద చూస్తున్నపుడు వెంటనే కనెక్టయిపోవు  కాస్త సమయం గడిచాక నెమ్మదిగా మనసు లోతుల్లోకి దిగుతాయి  ‘బ్రహ్మోత్సవం’లో కూడా అలాంటి కొన్ని పాత్రలున్నాయి కొన్ని మంచి సన్నివేశాలున్నాయి కాకపోతే సినిమా సినిమాకు నరేషన్ విషయంలో నెమ్మదించి పోతున్న శ్రీకాంత్ ఈ సినిమాకు వచ్చేసరికి డెడ్ స్లో అయిపోయాడు  టీవీ సీరియల్ కు ఏమాత్రం తీసిపోని వేగంతో సినిమా తీసి ప్రేక్షకులకు తలపోటు తెప్పించాడు   శ్రీకాంత్ సినిమా సినిమాకూ సాధారణ ప్రేక్షకుల నుంచి ఎంటర్టైన్మెంట్ జోన్ నుంచి కొద్ది కొద్దిగా దూరం జరుగుతూ ఇంటలిజెంట్ ఆడియన్స్ కు మాత్రమే అర్థమయ్యేలా ‘మెచ్యూర్డ్’ సన్నివేశాలు తీర్చిదిద్దుకుంటున్నాడు  అతడి డైలాగ్స్ కూడా అలాగే ఉంటున్నాయి  ‘కొత్త బంగారు లోకం’ నుంచి ‘సీతమ్మ వాకిట్లో సిరిమల్లె చెట్టు’కి అక్కడి నుంచి ‘ముకుంద’కు చూసుకుంటే ఈ మార్పు స్పష్టంగా కనిపిస్తుంది  తాజాగా ‘బ్రహ్మోత్సవం’ సినిమాకు వచ్చేసరికి ఈ మెచ్యూరిటీ ‘పైత్యం’ స్థాయికి చేరిపోయింది  ఎంతో ఆలోచిస్తే కానీ పాత్రల ఉద్దేశమేంటో వారి సంభాషణల భావమేంటో అర్థం చేసుకోవడం కష్టం  ఇక నరేషన్ సంగతైతే చెప్పాల్సిన పని లేదు  తాపీగా సాగే డెడ్ స్లో కథనం చాలా చోట్ల విసుగు తెప్పిస్తుంది  ప్రథమార్ధంలో పాటలు మరీ ఎక్కువైపోయి ఇబ్బంది పెడితే ద్వితీయార్ధంలో అసలు కథకు సంబంధం లేని వ్యవహారంతో ప్రేక్షకులకు పూర్తిగా నీరసం వచ్చేస్తుంది  ప్రథమార్ధంలో చెప్పిన కథకు రెండో అర్ధంలో వచ్చే హీరో మూలాల్ని వెతికే ఎపిసోడ్ కు ఏమాత్రం సంబంధం ఉండదు  ఇంటర్వెల్ దగ్గర కట్ అయిన కనెక్షన్ ను క్లైమాక్స్ లో కలపడానికి ప్రయత్నించాడు దర్శకుడు  ఐతే మధ్యలో చూపించిన సోదంతా భరించి చివరికి వరకు ప్రేక్షకులు నిలవడమే కష్టం   ఇంటర్వెల్ ముందు వచ్చే ఎమోషనల్ సీన్స్ సినిమాకు ప్రధాన ఆకర్షణ  ఇక్కడే కాదు క్లైమాక్స్ లో సైతం ఎమోషన్ బాగా పండింది  రావు రమేష్-మహేష్-సత్యరాజ్ ముగ్గురూ అద్భుత అభినయంతో ఈ సన్నివేశాల్ని నిలబెట్టారు  ఐతే ఈ రెండు ఎమోషనల్ హై పాయింట్స్ మధ్య నడిచే కథనమే ప్రేక్షకుల సహనానికి పరీక్ష పెడుతుంది  ద్వితీయార్ధంలో అసలు కథకు సంబంధం లేనట్లు సాగిపోయే ‘ఏడు తరాలు’ ఎపిసోడ్ బోరింగ్  ఉన్నట్లుండి ఏ సంబంధం లేకుండా వచ్చి ఊడి పడే సమంత పాత్ర లాగే హీరో రూట్స్ వెతుక్కుంటూ వెళ్లే ఎపిసోడ్ అసహజంగా అనిపిస్తుంది  ఈ ఎపిసోడ్ ను తాపీగా నడిపించిన దర్శకుడు ఆ తర్వాత హడావుడిగా కథను క్లైమాక్స్ వైపు తీసుకెళ్లిపోయాడు  పతాక సన్నివేశం బాగుంది  మంచి కాన్సెప్ట్ కొన్ని ఎమోషనల్ సన్నివేశాలు ప్రధాన పాత్రధారుల అభినయం సాంకేతిక విలువలు ‘బ్రహ్మోత్సవం’కు ఆకర్షణగా నిలిచినా నత్తనడకన సాగే కథనం దారి తప్పిన ద్వితీయార్ధం సినిమాను నీరుగార్చేశాయి   నటీనటులు   మహేష్ బాబు మరోసారి గొప్పగా నటించాడు  ఇంట్వెల్ ముందు సన్నివేశంలో మహేష్ బాబు నటనకు హ్యాట్సాఫ్ చెప్పాల్సిందే  క్లైమాక్స్ లోనూ బాగా చేశాడు  రొమాంటిక్ సన్నివేశాల్లోనూ తన టాలెంట్ చూపించాడు  కాజల్ సమంతలతో అతడి కెమిస్ట్రీ బాగా కుదిరింది  తన గత సినిమాల్ని మించి ఇందులో యంగ్ గా గ్లామరస్ గా కనిపించాడు  ఐతే మహేష్ నుంచి మాస్ ఆడియన్స్ కోరుకునే అంశాలు ఇందులో లేవు  బాలా త్రిపురమణి పాటలో మాత్రమే డ్యాన్సులేశాడు  ఆ స్టెప్పులు ఫన్నీగా ఉన్నాయి  మహేష్ తర్వాత చెప్పుకోవాల్సింది రావు రమేష్ గురించే  శ్రీకాంత్ అడ్డాల తన పాత్రల మీద చూపించే ప్రత్యేక అభిమానాన్ని రావురమేష్ పూర్తిగా వాడుకున్నాడు  ఇలాంటి పాత్ర తాను మాత్రమే చేయగలను అనిపించేలా అద్భుతంగా నటించాడతను  బ్రహ్మోత్సవం సినిమాను తలుచుకోగానే కచ్చితంగా గుర్తుకొచ్చే పాత్ర అతడిది  సత్యరాజ్ కూడా బాగా చేశాడు  కాజల్ సమంత హుషారుగా నటించారు  ఇద్దర్లోకి కాజల్ పాత్ర బాగుంది  సమంత క్యారెక్టర్ అసహజంగా అనిపిస్తుంది  ప్రణీతది పెద్దగా చెప్పుకోవాల్సిన పాత్రేమీ కాదు  జయసుధ రేవతి తనికెళ్ల భరణి వీళ్లందరూ తమ అనుభవం చూపించారు   సాంకేతికవర్గం   ‘బ్రహ్మోత్సవం’ సాంకేతికంగా ఉన్నత ప్రమాణాలతో తెరకెక్కిన సినిమా  మిక్కీ జే మేయర్-గోపీ సుందర్ కలిసి మ్యూజిక్ తో ‘ఉత్సవం’ చేశారు  మిక్కీ పాటలు బాగున్నాయి  గోపీసుందర్ నేపథ్య సంగీతంతో సినిమాకు బలంగా నిలిచాడు  రత్నవేలు కెమెరా తెరను వర్ణరంజితం చేసింది  తోటతరణి అద్భుతమైన సెట్టింగ్స్ సినిమాకు వన్నె తెచ్చాయి  ప్రొడక్షన్ వాల్యూస్ సూపర్బ్  ప్రతి సన్నివేశంలోనూ రిచ్ నెస్ కనిపిస్తుంది  ఇక శ్రీకాంత్ అడ్డాల మరోసారి తనదైన శైలిలో ‘మంచి’ కథను ఎంచుకున్నా దాన్ని జనరంజకంగా మలచలేకపోయాడు  అతడి డ్రై స్క్రీన్ ప్లేనే సినిమాకు పెద్ద మైనస్  మహేష్ లాంటి సూపర్ హీరో ఏదడిగినా సమకూర్చే ప్రొడక్షన్ హౌస్ చేతిలో ఉన్నా సద్వినియోగం చేసుకోలేకపోయాడు  ఫ్యామిలీ ఆడియన్స్ కొంతవరకు ‘బ్రహ్మోత్సవం’తో కనెక్ట్ కావచ్చు  ఈ కథను ఎంటర్టైనింగ్ గా చెప్పే ప్రయత్నం చేసి ఉంటే ఎక్కువ మందికి చేరే అవకాశముండేది   చివరగా ఉత్సాహం లేని  ‘బ్రహ్మోత్సవం’   
__________________________
  శివ జి వి ప్రకాష్ కుమార్ మాయ శ్రీదివ్య స్కూల్లో 12వ తరగతి చదివే స్టూడెంట్స్  వీళ్ల క్లాస్ మేట్ అయిన నితిన్ షరీఖ్ హసన్ ఓ సినిమా హీరో కొడుకు  నితిన్ కు అమ్మాయిల్ని వశపరుచుకుని వాళ్లను బ్లాక్ మెయిల్ చేయడం అలవాటు  టీచర్లను కూడా బ్లాక్ మెయిల్ చేసే నితిన్ కు స్కూల్లో చాలామందితో శత్రుత్వం ఉంటుంది  శివ మాయలకు కూడా అతనంటే పడదు  ఐతే నితిన్ తో తాడోపేడో తేల్చుకోవడానికి శివ అతడి వెంట క్లాస్ రూంలోకి వెళ్తే అక్కడతను శవమై కనిపిస్తాడు  వీళ్లిద్దరి వెనకే వెళ్లిన మాయ ముందు నితిన్ ను శివే హత్య చేశాడనుకుంటుంది  కానీ తర్వాత ఎవరో నితిన్ ను హత్య చేశారని అర్థం చేసుకుంటుంది  ఇక శివ-మాయ ఇద్దరూ కలిసి నితిన్ హత్య గురించి అందరికీ తెలిసేలోపు హంతకుడిని ఎలా పట్టుకున్నారన్నది మిగతా కథ   కథనం-విశ్లేషణ   ‘పెన్సిల్’ కథ వినడానికి చాలా ఆసక్తికరంగా అనిపిస్తుంది కానీ తెర మీద చూసేటపుడు అంత మంచి ఫీలింగేమీ ఇవ్వదు  మర్డర్ మిస్టరీల్లో ఉండాల్సిన టెంపో మిస్సవడమే దీనికి కారణం  ‘ఫోర్త్ పీరియడ్ మిస్టరీ’ అనే కొరియన్ మూవీ ఆధారంగా ఈ చిత్రాన్ని తెరకెక్కించిన కొత్త దర్శకుడు మణి నాగరాజ్ ఇండియన్ నేటివిటీకి తగ్గట్లు సినిమాను మార్చే ప్రయత్నంలో ఒరిజనల్ ను చెడగొట్టాడు  మర్డర్ మిస్టరీల్లో ఉండాల్సిన ఫస్ట్ క్వాలిటీ ఉత్కంఠ రేకెత్తించడం  అదే ఇందులో లేదు  వేసే చిక్కుముడులు కానీ వాటిని విప్పే విధానం కానీ ఆసక్తి రేకెత్తించాలి  ఐతే ముడి వేయడం వరకు ఓకే కానీ ఆ ముడుల్ని విప్పే క్రమంలో కథనం ఆసక్తికరంగా సాగలేదు   మిస్టరీని మిస్టరీగా నడిపించకుండా మధ్యలో కామెడీ టచ్ ఇవ్వడం ఇన్వెస్టిగేషన్ వ్యవహారాన్ని చాలా తాపీగా నడిపించడంతో ప్రేక్షకులు కథనంతో పాటు సాగరు  కథనంలో పట్టులేకపోవడంతో అనవసర సన్నివేశాలు వచ్చిపోతుండటంతో డీవియేట్ అవుతారు  పన్నెండో తరగతి చదవే హీరో హీరోయిన్లు పక్కన శవాన్ని పెట్టుకుని తాపీగా మాట్లాడుకునే తీరు చూస్తే చిత్రంగా అనిపిస్తుంది  మధ్య మధ్యలో కొన్ని సన్నివేశాలు కొంత ఉత్కంఠ రేకెత్తించినా అంతలోనే ప్రిన్సిపాల్ క్యారెక్టర్ చేసే కామెడీతో సీరియస్ నెస్ అంతా పోతుంది  మిస్టరీని ఛేదించే ఎపిసోడ్ మధ్య మధ్యలో ఈ కామెడీ ట్రాక్ పెట్టాలన్న ఆలోచన దర్శకుడికి ఎందుకొచ్చిందో ఏమో  మొత్తంగా ప్లాట్ వరకు బాగానే బాగానే ఉన్నా స్క్రీన్ ప్లే పేలవంగా ఉండటంతో ‘పెన్సిల్’ ప్రేక్షకుల్ని చాలా వరకు అసహనానికే గురి చేస్తుంది   సినిమాను మొదలుపెట్టిన తీరు ఆకట్టుకుంటుంది  నేరుగా మర్డర్ చూపించి దీని వెనుక కథను మొదలుపెట్టడం ఆసక్తి రేకెత్తిస్తుంది  ఆ తర్వాత వచ్చే హీరో హీరోయిన్ల రొమాంటిక్ ట్రాక్ మాత్రం విసుగెత్తిస్తుంది  ఐతే హత్యకు గురయ్యే బ్యాడ్ బాయ్ పాత్ర పోషించిన కుర్రాడి పాత్ర తెరమీద కనిపించిన ప్రతిసారీ ప్రేక్షకుడు ఎంగేజ్ అవుతాడు  ఆ పాత్రతో ముడిపడ్డ సన్నివేశాల్ని దర్శకుడు బాగా తీర్చిదిద్దాడు  ప్రథమార్ధానికి ప్రధాన బలం ఆ కుర్రాడి పాత్రే  ఐతే మధ్యలో ఆ పాత్రను ముగించేయడం నిరాశ కలిగించేదే  ఇంటర్వెల్ బ్లాక్ బాగున్నా ఆ తర్వాత ద్వితీయార్ధంలో మర్డర్ మిస్టరీని ఛేదించే ఎపిసోడ్ మాత్రం ప్రేక్షకులు ఆశించినట్లు ఉత్కంఠభరితంగా సాగదు   హత్య విషయంలో అనుమానితుల జాబితా చాలా పెద్దదే కానీ వాటిలో చాలా వరకు డమ్మీ క్యారెక్టర్లే  నిజంగా అనుమానం కలిగించేది శ్రీధర్ అనే టీచర్ పాత్ర మాత్రమే  ఐతే ఇలాంటి మిస్టరీల్లో ఎవ్వరూ ఊహించని వ్యక్తే హంతుకుడు అయి ఉంటాడన్న సంగతి ఈజీగానే గ్రహించేయొచ్చు కాబట్టి చివర్లో వచ్చే ట్విస్టు మరీ సెన్సేషనల్ గా ఏమీ అనిపించదు  హంతకుడు ఆ కుర్రాడిని చంపడానికి చెప్పిన కారణం అంత కన్విన్సింగ్ గా అనిపించదు  నిజానికి ఆ కారణానికి స్కూల్ యాజమాన్యానికి ఏం సంబంధం ఉండదు  చివర్లో ప్రైవేట్ స్కూళ్ల గురించి ఆ పాత్ర దంచే లెక్చర్ అంతా వృథా ప్రయాసే  మర్డర్ మిస్టరీలో ఈ సందేశాలేంటో అన్న ఫీలింగ్ కలుగుతుంది ప్రేక్షకుడికి  ఓవరాల్ గా ‘పెన్సిల్’ ప్లాట్ పరంగా బాగున్నప్పటికీ ఎగ్జిక్యూషన్లో ఫెయిలై ఓ మామూలు సినిమాలా ముగుస్తుంది   నటీనటులు   జి వి ప్రకాష్ కుమార్ మంచి సంగీత దర్శకుడే కానీ మంచి నటుడు మాత్రం కాదు  ఇప్పటికే రెండు సినిమాలు చేసినా ఇంకా నటనలో ఓనమాలు నేర్చుకుంటున్నవాడిలా నటించాడు  పేలవమైన హావభావాలతో క్లూలెస్ గా కనిపించాడు తెరమీద  పైగా అతడి పాత్ర కూడా డమ్మీ అయిపోవడంతో మరింతగా తేలిపోయాడు  శ్రీదివ్య జి వి ని బాగా డామినేట్ చేసింది  ఆమె నటన ఆకట్టుకుంటుంది  ఐతే ఆమె కంటే కూడా నెగెటివ్ రోల్ చేసిన కొత్త నటుడు షరీఖ్ హసన్ ప్రేక్షకులకు గుర్తుండిపోతాడు  అతనే ఈ సినిమాకు ప్రధాన బలం  హంతకుడి పాత్ర పోషించిన అభిషేక్ బాగా చేశాడు  మిగతా వాళ్లందరూ మన ప్రేక్షకులకు పెద్దగా గుర్తుండేవాళ్లు కాదు   సాంకేతిక వర్గం   జి వి ప్రకాష్ కుమార్ మ్యూజిక్ సోసోగా అనిపిస్తుంది  బ్యాగ్రౌండ్ స్కోర్ బాగుంది కానీ పాటలు పెద్దగా రిజిస్టరవ్వవు  ఫారిన్లో వచ్చే మెలోడీ ఒక్కటి బాగుంది  గోపీ అమర్ నాథ్ ఛాయాగ్రహణం ఓకే  సినిమా అంతా దాదాపు ఒకే లొకేషన్లో సాగినప్పటికీ సన్నివేశాలు మరీ రిపిటీటివ్ గా అనిపించకుండా తన కెమెరా పనితనంతో చాలా వరకు బాగానే మేనేజ్ చేశాడు  నిర్మాణ విలువలు పర్వాలేదు  డబ్బింగ్ ఓకే  డెబ్యూ డైరెక్టర్ మణి నాగరాజ్ తనదైన ముద్రను వేయలేకపోయాడు  మర్డర్ మిస్టరీ సినిమాలకు అవసరమైన పకడ్బందీ కథనాన్ని రాసుకోవడంలో అతను పట్టు చూపించలేకపోయాడు  కొన్ని సన్నివేశాల్ని బాగానే డీల్ చేసినా మొత్తంగా ఈ జానర్ మీద అతను పట్టు చూపించలేకపోయాడు   చివరగా ఈ పెన్సిల్ మెరుపులు పైపైనే!  
__________________________
  అరుణ్ విజయ్ ఆంటోనీ ఓ పెద్ద బిలియనీర్  అతడి తల్లి ఇండియా ఫ్యాక్టరీల్ని నడిపిస్తుంటే అతను ఫారిన్లో చదువు పూర్తి చేసుకుని వస్తాడు  ఇక తన వ్యాపారాలన్నింటినీ తనే చేతుల్లోకి తీసుకుందామని అనుకుంటున్న సమయంలో అరుణ్ తల్లి ఫ్యాక్టరీలో జరిగిన ప్రమాదం వల్ల కోమాలోకి వెళ్లిపోతుంది  వైద్యులు ఆమె విషయంలో ఏమీ చేయలేమని చేతులెత్తేస్తారు  అలాంటి సమయంలో తల్లిని మళ్లీ మామూలు మనిషిని చేయడం కోసం ఓ సాధువు సూచన మేరకు 48 రోజుల పాటు బిచ్చగాడిలా ఉండటానికి నిర్ణయించుకుంటాడు అరుణ్  మొత్తం ఫ్యాక్టరీల బాధ్యత అంతా తన కజిన్ కు అప్పగించేసి చేతిలో చిల్లిగవ్వ లేకుండా మరో ఊరికి చేరుకుంటాడు  అక్కడ అతను బిచ్చగాడిలా 48 రోజుల పాటు ఎలా బతికాడు ఎలాంటి ఇబ్బందులు ఎదుర్కొన్నాడు  అరుణ్ దీక్ష పూర్తయ్యాక అతడి తల్లి మామూలు మనిషైందా లేదా అన్నది మిగతా కథ   కథనం-విశ్లేషణ   ఫారిన్లో చదువుకుని వచ్చిన ఓ బిలియనీర్ 48 రోజుల పాటు బిచ్చగాడిలా గుడి ముందు మెట్ల మీద కూర్చుని అడుక్కోవడం రాత్రిళ్లు బిచ్చగాళ్ల మధ్యన పడుకోవడం అన్నది ఇంట్రెస్టింగ్ పాయింట్  ఇలాంటి కథను ఇప్పటిదాకా ఎవ్వరూ ప్రయత్నించి ఉండరు  ఏ హీరో కూడా ఇలాంటి పాత్ర చేయడానికి ఒప్పుకోడు  ఈ విషయంలో డైరెక్టర్ శశి హీరో విజయ్ ఆంటోనీలను అభినందించాలి  ప్లాట్ విషయంలో ‘బిచ్చగాడు’ ఆసక్తి రేకెత్తిస్తుంది  బిచ్చగాళ్ల జీవితాల్ని ఎంతో స్టడీ చేసి రియలిస్టిగ్గా ఉండేలా ఈ సినిమాను తెరకెక్కించాడు శశి  ఈ ప్లాట్ అతడికి ఆసక్తికర సన్నివేశాలు రాసుకోవడానికి అవకాశమిచ్చింది   ఉదాహరణకు హీరో బిచ్చగాడి అవతారం ఎత్తాక తనకు పరిచయమైన అమ్మాయితో కలిసి బైక్ మీద వెళ్తుంటాడు  మధ్యలో ట్రాఫిక్ ఎస్సై అతణ్ని అడ్డుకుంటాడు  ఏం చేస్తుంటావ్ అని హీరోను అడిగితే బిచ్చమెత్తుకుంటుంటానని అంటాడు  ఎస్సై నమ్మడు  తాను బిచ్చమెత్తుకునే గుడికి ఆ ఎస్సై రోజూ వచ్చి ఏమేం చేస్తాడో ఏకరవు పెట్టి అతను అవాక్కయ్యేలా చేస్తాడు  ఇంకో సన్నివేశంలో హీరోయిన్ తన బైకుతో ఓ బడా బాబు కారును గుద్దుతుంది  అతను నానా యాగీ చేస్తాడు  హీరో అప్పుడొచ్చి లగ్జరీ కార్ల లెక్కలన్నీ చెబుతూ గొడవ చేస్తున్న పెద్ద మనిషి గాలి తీసేస్తాడు  ఇలాంటి ఆసక్తికర సన్నివేశాలు చాలానే వచ్చి పోతుంటాయి ‘బిచ్చగాడు’లో  హీరో హీరోయిన్ల ట్రాక్ బాగానే సాగుతుంది   హీరో-బిచ్చగాళ్ల కాంబినేషన్లో వచ్చే సన్నివేశాలు సినిమాకు ప్రధాన ఆకర్షణ  బిచ్చగాళ్ల జీవితాల్ని దర్శకుడు ఎంత లోతుగా అధ్యయనం చేశాడో అర్థమవుతుంది   తమిళ స్టయిల్లో మరీ గుండెలు పిండేసే సన్నివేశాలుంటాయని భయపడాల్సిన పని లేదు  చాలా వరకు సన్నివేశాలు హృద్యంగా అనిపిస్తాయి  కొన్ని సన్నివేశాల్లో వినోదం కూడా బాగానే పండింది  ఐతే ‘బిచ్చగాడు’ సినిమాతో ఉన్న అతి పెద్ద సమస్య కథలో లాజిక్ లేకపోవడం మెలోడ్రామా మరీ శ్రుతిమించడం  ఉన్నత చదువులు చదువుకున్న హీరో సాధువు ఓ మాట చెప్పగానే అన్నీ వదిలేసి బిచ్చగాడిగా మారిపోవడం అసహజంగా అనిపిస్తుంది   ఇదేమీ సోషియో ఫాంటసీ సినిమా కాదు  సోషల్ మూవీ  ఇలాంటి సినిమాల్లో కథకు కీలకమైన అంశం ఇలా ఇల్లాజికల్ గా ఉండటాన్ని ప్రేక్షకులు జీర్ణించుకోలేరు  పోనీ సాధువు చెప్పిన ప్రకారం నిబంధనలకు లోబడే తన దీక్షను పూర్తి చేస్తాడా అంటే అలా ఏం కాదు  హీరో ఎవరన్నది ఆ దీక్ష పూర్తవకుండానే హీరోయిన్ కు తెలిసిపోతుంది  మధ్య మధ్యలో వచ్చే రౌడీల గొడవలు సినిమాను పక్కదారి పట్టిస్తాయి తప్ప కథకు పెద్దగా ఉపయోగపడవు  మదర్ సెంటిమెంట్ నేపథ్యంలో వచ్చే సన్నివేశాల్లో మెలోడ్రామా మరీ ఎక్కువైపోయింది  మొత్తంగా ‘బిచ్చగాడు’ ప్రేక్షకులకు మిశ్రమ అనుభూతిని కలిగిస్తుంది  వైవిధ్యంగా అనిపించే కథాకథనాలు కొన్ని ఆసక్తికర సన్నివేశాలు సంతృప్తి కలిగించినా లాజిక్ లేకపోవడం మెలోడ్రామా ఎక్కువైపోవడం నిరాశ మిగులుస్తాయి   నటీనటులు   విజయ్ ఆంటోనీది ఏ భావాలూ పలకని ముఖం  అది అతడికున్న పెద్ద మైనస్  అతను అన్ని రకాల పాత్రలూ చేయలేడు  కాస్త మూడీగా ఉండే పాత్రలైతేనే అతడికి సూటవుతాయి  ఆ తరహా పాత్రల్నే ఎంచుకుంటూ హీరోగా ఓకే అనిపిస్తున్నాడతను  ‘బిచ్చగాడు’ సినిమాకు విజయ్ ఆంటోనీ ప్లస్సయ్యాడు  పాత్రకు తగ్గట్లుగా బాగా నటించాడతను  ఆంటోనీ పాత్రతో ప్రేక్షకులు బాగా కనెక్టవుతారు  ఎమోషనల్ సన్నివేశాల్లో అతడి నటన బాగుంది  హీరోయిన్ సత్నా కూడా బాగానే చేసింది  హీరో ఆస్తి కొట్టేయాలని చూసే అతడి బాబాయి పాత్రలో చేసిన నటుడు కూడా మెప్పించాడు  మిగతా వాళ్లంతా ఓకే   సాంకేతిక వర్గం   హీరోగానే కాకుండా సంగీత దర్శకుడిగానూ విజయ్ ఆంటోనీ సినిమాకు బలంగా నిలిచాడు  నేపథ్య సంగీతం సినిమాకు ప్రధాన ఆకర్షణ  సినిమా మూడ్ కు తగ్గ మ్యూజిక్ ఇచ్చాడతను  పాటలు పర్వాలేదు   ఛాయాగ్రహణం బాగుంది  పాటలు మాటల డబ్బింగ్ అక్కడక్కడా ఇబ్బందిగా అనిపిస్తుంది  సినిమాలో తమిళ నేటివిటీ కొట్టొచ్చినట్లు కనిపిస్తుంది  చాలా విరామం తర్వాత సినిమా తీసిన సీనియర్ దర్శకుడు శశి దీని కోసం ఎంతో శ్రమించిన విషయం అర్థమవుతుంది  స్క్రీన్ ప్లే ఆసక్తికరంగా రాసుకున్నాడు  ఇది ఓ నిజ జీవిత కథ స్ఫూర్తితో తీసిన సినిమా అని చివర్లో ప్రకటించాడు దర్శకుడు  ఐతే ఆ కథకు సినిమా టచ్ ఇచ్చే క్రమంలో మెలోడ్రామా టచ్ ఎక్కువైపోయింది  లాజిక్కుల్ని పట్టించుకోలేదు   చివరగా బిచ్చగాడు జస్ట్ ఓకే  
__________________________
  డాక్టర్ శివకుమార్ సూర్య ఓ శాస్త్రవేత్త  తన ఇంటినే ప్రయోగశాలగా మార్చి కాలంలో ప్రయాణం చేసే గడియారాన్ని తయారు చేస్తాడు  ఐతే దీని గురించి ముందే తెలుసుకున్న అతడి కవల సోదరుడు ఆత్రేయ సూర్య తన సోదరుడి మీద దాడి చేస్తాడు  వాచ్ కోసం తన శివకుమార్ తో పాటు అతడి భార్య ప్రియ నిత్యామీనన్ను కూడా చంపేస్తాడు  ఐతే శివకుమార్ తాను చనిపోతూ పసివాడైన తన కొడుకు మణిని - ఆ వాచ్ ను ఓ అమ్మాయికి అప్పగిస్తాడు  తనను కాపాడిన అమ్మాయినే అమ్మగా భావించి తన దగ్గరే పెరిగి పెద్దవాడవుతాడు  ఐతే తన దగ్గరున్న వాచ్ ద్వారా కాలంలో ప్రయాణించవచ్చని అనుకోకుండా మణికి తెలుస్తుంది  దాంతో అతను ప్రయోగాలు చేస్తుంటాడు  మరోవైపు శివకుమార్ ను చంపిన అనంతరం ప్రమాదంలో గాయపడి కోమాలోకి వెళ్లిపోయిన ఆత్రేయ 26 ఏళ్ల తర్వాత తెలివిలోకి వస్తాడు  అతడికి మణి దగ్గర వాచ్ ఉన్న సంగతి తెలుస్తుంది  ఇక ఆ తర్వాత ఆ వాచ్ కోసం ఆత్రేయ-మణి మధ్య పోరు మొదలవుతుంది  చివరికి ఎవరు గెలిచారన్నది మిగతా కథ   కథనం-విశ్లేషణ   గతాన్ని మార్చలేం భవిష్యత్తును ఊహించలేం కానీ ఈ రెండు చేయగలిగితే ఎంత గొప్పగా ఉంటుంది ఆ అనుభూతిని మాటల్లో వర్ణించగలమా ఈ చిలిపి ఆలోచనలోంచి ఒక అద్భుతమైన కథ పుట్టింది రెండు దశాబ్దాల క్రితం  ప్రతి మనిషి మదిలోనూ మెదిలే ఒక ఫాంటసీకి వెండితెర రూపం ఇస్తూ ‘ఆదిత్య 369’ సినిమాతో మరో ప్రపంచంలో విహరింపజేశాడు సింగీతం శ్రీనివాసరావు  ఆ స్ఫూర్తితో భారతీయ వెండితెరపై మరికొన్ని టైమ్ ట్రావెలింగ్ మూవీస్ వచ్చాయి  ఇప్పుడు విక్రమ్ కుమార్ కూడా అలాంటి ప్రయత్నమే చేశాడు  విక్రమ్  ‘ఆదిత్య 369’తో పాటు ఇంకేవో సినిమాల నుంచి స్ఫూర్తి పొంది ఉండవచ్చు  ఐతే ‘24’ విక్రమ్ మార్కు సినిమా  ‘ఆదిత్య 369’ తరహాలోనే మనల్ని మరో ప్రపంచంలోకి తీసుకెళ్లి ఓ కొత్త అనుభూతిని పంచే సినిమా   డ్రామా మొదలవగానే లాజిక్ ఆగిపోతుందంటాడు ఓ ప్రఖ్యాత ఫిలిం మేకర్  ఇక టైమ్ ట్రావెలింగ్ అన్నది పూర్తిగా ఊహాజనితమైన విషయం  ఇక్కడ లాజిక్ అన్న ప్రస్తావనే తేకూడదు  చెప్పాలనుకున్న విషయాన్ని ఎంత కన్విన్సింగ్ గా చెప్పారన్నది ఇక్కడ కీలకమైన విషయం  ఇందులో విక్రమ్ డిస్టింక్షన్ లో పాసయ్యాడు  ఈ ఊహజనిత కథతో ప్రేక్షకుల్ని కన్విన్స్ చేశాడు  ఆడియన్స్ వివిధ రకాల ఎమోషన్లను ఫీలయ్యేలా చేయడంలో అతను విజయవంతమయ్యాడు  ‘24’లో కీలకమైన మూడు పాత్రలు మనకు మూడు రకాల భావోద్వేగాల్ని కలిగిస్తాయి  ఆత్రేయ పాత్ర భయపెడుతుంది శివకుమార్ పాత్ర బాధ కలిగిస్తుంది మణి పాత్ర గిలిగింతలు పెడుతుంది  సూర్య లాంటి గొప్ప నటుడు విక్రమ్ చేతికి చిక్కడంతో అతడి పని తేలికైంది  సృజనాత్మకతకు భద్దులేమీ పెట్టుకోకుండా తన కలల ప్రపంచంలో ప్రేక్షకుల్ని విహరింపజేశాడతను  అక్కడక్కడా ఈ ప్రయాణంలో కొన్ని ఒడుదొడుకులు ఎదురైనా చివరికి ప్రయాణం ఓ మంచి అనుభూతినే మిగులుస్తుంది   అనుకోకుండా వర్షం తన తల్లి తడుచుకుంటూ లోపలికి వస్తుంది  బట్టలు తడిచిపోయాయని బాధపడుతుంది  అంతకుముందే తన దగ్గర ఉన్న వాచ్ ద్వారా కాలంలో ప్రయాణం చేయొచ్చని తెలుసుకున్న హీరో టైంను 10 నిమిషాలు వెనక్కి నెడుతాడు  తన తల్లికి గొడుగిచ్చి పంపిస్తాడు  పైకెళ్లి చకచకా బట్టలు తీసేస్తుంటాడు  అంతలో వర్షం మొదలవుతుంది  ఐతే సడెన్ గా వాచ్ లో కాలాన్ని ఎక్కడికక్కడ ఆపేసే ఫ్రీజ్ మూమెంట్ క్లిక్ చేస్తాడు  అంతే వాన చినుకులు మధ్యలో ఆగిపోయిన ఫ్రీజింగ్ మూమెంట్ చూపిస్తాడు దర్శకుడు  అలా కాలాన్ని ఆపేసి బట్టలు తీసి లోపల పెట్టేసి మళ్లీ కాలాన్ని యతాతథంగా నడిపిస్తాడు కథానాయకుడు  ఈ మూమెంట్ చూసిన ప్రేక్షకుడి అనుభూతిని మాటల్లో వర్ణించలేం  తెరమీద చూసి ఆస్వాదించాల్సిందే   తాను ఎంచుకున్న కథాంశం ఇచ్చిన సృజనాత్మక స్వేచ్ఛను వినియోగించుకుని విక్రమ్ కుమార్ తెరమీద ఇలాంటి ఎన్నో చిలిపి సన్నివేశాల్ని ఆవిష్కరించాడు  హీరో హీరోయిన్ల రొమాంటిక్ ట్రాక్ లో ఇలాంటి సన్నివేశాలు బోలెడన్ని వస్తాయి  ప్రథమార్ధమంతా ఇలాంటి సరదా సన్నివేశాలతోనే రయ్యిన దూసుకెళ్తుంది  దీనికి ముందు ఆరంభంలో ‘24’ కథను పరిచయం చేసే 20 నిమిషాల ఎపిసోడ్ ఓ హాలీవుడ్ సినిమాను చూస్తున్న భావన కలిగిస్తుంది  ఈ ఎపిసోడ్ అనంతరం వాచ్ సంగతి పక్కనబెట్టేసి ఏ ఇంటర్వెల్ దగ్గరో దాన్ని మళ్లీ తెరమీదికి తెస్తారేమో అనుకుంటాం కానీ విక్రమ్ మాత్రం హీరో హీరోయిన్ల రొమాంటిక్ ట్రాక్ కోసం కూడా ఈ వాచ్ నే ఉపయోగించుకున్నాడు  ఇంటర్వెల్ బ్యాంగ్ ప్రేక్షకులకు దిమ్మదిరిగే షాకిస్తుంది  అక్కడి నుంచి సినిమా సీరియస్ టర్న్ తీసుకుంటుంది  ఆత్రేయ పాత్ర పునప్రవేశంతో కథ మలుపు తిరుగుతుంది   ఇక ద్వితీయార్ధమంతా ప్రతి పావుగంటకో మలుపు తిరుగుతూ సాగుతుంది కథ  ఐతే ఈ మలుపులు ప్రేక్షకుడిని కొంత గందరగోళానికి గురి చేస్తాయి  ప్రేక్షకుడిని మరీ ఎక్కువసార్లు ఫూల్ చేసేయడంతో ఒకట్రెండు సార్లు అసహనం కలిగిస్తుంది కూడా  ఐతే ఎక్కడా క్యూరియాసిటీ మాత్రం మిస్సవదు  హీరోకు తన గతమేంటో తెలిశాక అతడికి తనను పెంచిన తల్లికి మధ్య వచ్చే ఎమోషనల్ సీన్స్ కొంతవరకు ప్రేక్షకుల్ని పక్కదోవ పట్టిస్తాయి  హీరోయిన్ ఇంట్లో రొమాంటిక్ ట్రాక్ కూడా కొంచెం శ్రుతి మించిన భావన కలిగిస్తుంది  ఐతే ఆ తర్వాత ఇట్టే సమయం తీసుకోకుండా హీరో వెర్సస్ విలన్ ట్రాక్ ను రక్తి కట్టించాడు దర్శకుడు   ఐతే సామాన్య వాచ్ మెకానిక్ అయిన హీరో తన సైంటిస్టు తండ్రి ఏళ్ల తరబడి కష్టపడి తయారు చేసిన వాచ్ ను తాను కోరుకున్న ప్రకారం డెవలప్ చేయగలడని విలన్ నమ్మడం హీరో ఆ ప్రకారమే దాన్ని మార్చేయడం సిల్లీగా అనిపిస్తుంది  దర్శకుడు మరీ ఇంత లిబర్టీ తీసుకోవాల్సింది కాదు  ఇక్కడొక్క చోటే ‘24’ కన్విన్సింగ్ గా అనిపించదు  క్లైమాక్స్ మాత్రం మళ్లీ విక్రమ్ ముద్రను చూపిస్తుంది  హీరో-విలన్ ఇద్దరూ వాచ్ ద్వారా గతంలోకి ప్రయాణించడం అడ్వాంటేజ్ పూర్తిగా విలన్ కే ఉన్నప్పటికీ అతడు బోల్తా కొట్టేందుకు దారి తీసే సన్నివేశాలు రసవత్తరంగా సాగుతాయి  విక్రమ్ లోని దర్శకుడి గొప్పదనం తెలిసేది ఇక్కడే  ప్రయోగాత్మక చిత్రాల్ని ఇష్టపడే ప్రేక్షకులు సంతృప్తికరంగా థియేటర్ నుంచి బయటికి వస్తారు  ‘24’ కాన్సెప్ట్ రెగ్యులర్ కమర్షియల్ సినిమాల్నే ఇష్టపడేవారికి అంతగా రుచించకపోవచ్చు  కొన్ని లోపాలున్నా సరే అక్కడక్కడా సిల్లీగా అనిపించినా ‘24’ వైవిధ్యమైన సినిమాలు కోరుకునే ప్రేక్షకులకు ఓ కొత్త అనుభూతి మిగులుస్తుందనడంలో సందేహం లేదు   నటీనటులు   సూర్య ఎంతటి అరుదైన గొప్ప నటుడో చెప్పడానికి ‘24’ మరో రుజువు  మూడు పాత్రల్లోనూ అద్భుతంగా నటించాడతను  అతను పడ్డ కష్టమంతా తెరమీద కనిపిస్తుంది  శివకుమార్ పాత్రతో అమాయకత్వాన్ని ఆత్రేయ పాత్రతో క్రూరత్వాన్ని మణి పాత్రతో చిలిపితనాన్ని చక్కగా పండించాడతను  సూర్య నటనా కౌశలాన్ని తెలిపే చాలా సన్నివేశాలు ‘24’లో ఉన్నాయి  సమంత ఎంత క్యూట్ గా కనిపించిందో అంత క్యూట్ గా నటించింది  కీలకమైన పాత్రలో అజయ్ కూడా రాణించాడు  నిత్యా మీనన్ కనిపించేది కొద్దిసేపే అయినా తన ప్రత్యేకతను చాటుకుంది  గిరీష్ కర్నాడ్ సుధ కూడా బాగా నటించారు    సాంకేతిక వర్గం   ‘24’ ఓ విజువల్ వండర్ గా తెరకెక్కడంలో టెక్నీషియన్స్ పాత్ర కీలకం  సినిమాలో ఆరంభం నుంచి చివరి దాకా టెక్నీషియన్స్ ప్రతిభ కనిపిస్తుంటుంది  అన్ని విభాగాల సమష్టి కృషి తెరమీద కనిపిస్తుంది  వినిపిస్తుంది  కెమెరామన్ తిరు తెరను వర్ణరంజితం చేశాడు  విక్రమ్ టేస్టుకు తగ్గ వైబ్రంట్ థీమ్ తో కంటికింపైన కెమెరా పనితనంతో ‘24’ను ఓ స్పెషల్ మూవీగా మలిచాడు  ప్రేమ పరిచయమే పాటలో కెమెరా పనితనం గురించి ప్రత్యేకంగా ప్రస్తావించాలి  రెహమాన్ తన సంగీతంతో ప్రాణం పోశాడు  పాటలు ఆడియోలో కంటే తెరమీద బాగా అనిపిస్తాయి  పాటలన్నీ కూడా కథలో భాగంగా వస్తాయి  ప్రేమ పరిచయమే పాట వెంటాడుతుంది  ఆ ప్రేమగీతం మినహాయిస్తే మిగతా పాటలన్నీ ఓ కాన్సెప్ట్ ప్రకారం సాగుతాయి  రెహమాన్ తో పాటు కుతుబ్ అందించిన నేపథ్య సంగీతం మరో హైలైట్  24 థీమ్ మ్యూజిక్ సూపర్బ్ అనిపిస్తుంది  ఆర్ట్ వర్క్ ఎడిటింగ్ కూడా హై స్టాండర్డ్స్ లో ఉన్నాయి  ప్రొడక్షన్ వాల్యూస్ సినిమాకు అతి పెద్ద బలం  సూర్య ఎక్కడా రాజీ పడలేదు  హాలీవుడ్ స్థాయికి ఏమాత్రం తగ్గని రీతిలో సినిమాను తెరకెక్కించారు  ఇక దర్శకుడు విక్రమ్ తాను ఎంతటి విలక్షణ దర్శకుడినో మరోసారి రుజువు చేసుకున్నాడు  కాన్సెప్ట్ స్క్రీన్ ప్లే డైరెక్షన్ ఇలా క్రెడిట్ వేసుకున్న విభాగాలన్నింట్లో అతను ప్రతిభ చూపించాడు   చివరగా 24 వండర్ ఫుల్ జర్నీ డోంట్ మిస్ ఇట్!!!  
__________________________
  అనంతపురంలో వేలాది మంది ‘జాగృతి’ అనే ట్రస్టును నమ్ముకుని వేలాది మంది రైతులు బతుకుతుంటారు  ఆ ట్రస్టు కింద ఉన్న భూముల మీద విక్రమ్ సర్కార్ కబీర్ సింగ్ అనే దుర్మార్గుడి కళ్లు పడతాయి  నకిలీ డాక్యుమెంట్లు సృష్టించి ఆ భూముల్ని తన సొంతం చేసుకోవాలని చూస్తాడు  ఐతే భూములు ట్రస్టుకే సొంతమని రుజువు చేసే ఒరిజినల్ డాక్యుమెంట్లు తేవడానికి కోర్టు నుంచి నెల రోజుల గడువు తీసుకుంటాడు ట్రస్టీ సాయికుమార్  మరోవైపు ఈ భూముల్ని ట్రస్టుకు దానం చేసిన జమీందారీ కుటుంబానికి వారసుడైన రాజన్ మాస్టర్ గాంధీ అనుకోకుండా బాలు సాయిధరమ్ అనే ట్యాక్సీ డ్రైవర్ని కలిసి అతడికి దగ్గరవుతాడు  రాజన్ కోసం వెతుకుతున్న సర్కార్ మనుషులు అతణ్ని తన దగ్గర్నుంచి దౌర్జన్యంగా ఎత్తుకెళ్లిపోయాక బాలుకు అసలు విషయం తెలుస్తుంది  మరి బాలు రాజన్ ను ఎలా కాపాడ్డానికి ఏం చేశాడు డాక్యుమెంట్లతో సహా అతణ్ని అనుకున్న సమయానికి కోర్టు ముందు ప్రవేశ పెట్టాడా లేదా అన్నది మిగతా కథ   కథనం-విశ్లేషణ   ‘పటాస్’ సినిమాతో కమర్షియల్ సినిమాను ఎలా డీల్ చేయాలో చూపించాడు అనిల్ రావిపూడి  ఆ సినిమా కథ కొత్తగా ఏమీ ఉండదు  కథనం కూడా మరీ కొత్తగా ఏమీ అనిపించదు  కానీ సినిమా ఆద్యంతం జనాల్ని ఎంటర్టైన్ చేస్తుంది  ఎంటర్టైన్మెంటే ఆ సినిమాకు ప్రాణం  ప్రేక్షకులకు కావాల్సిన వినోదాన్ని అందించేస్తే కథ రొటీన్ గా ఉన్నా కొత్తదనం లేకపోయినా పెద్దగా పట్టించుకోకుండా జనాలు సినిమాను ‘పాస్’ చేసేస్తారని ‘పటాస్’తో చూపించిన అనిల్ రావిపూడి దర్శకుడిగా ద్వితీయ విఘ్నాన్ని దాటడానికి కూడా అదే ఫార్ములాను ఫాలో అయిపోయాడు  మెగాస్టార్ ‘పసివాడి ప్రాణం’ తరహాలో మెగా మేనల్లుడి కోసం ఓ చైల్డ్ సెంటిమెంట్ బేస్డ్ కథ రాశాడతను   ఒక మామూలు కథను తనదైన శైలిలో ఎంటర్ టైనింగ్ గా చెప్పడానికి ప్రయత్నించాడతను  ‘పటాస్’ తరహాలోనే అనిల్ ఎంటర్ టైన్ మెంట్ యాక్షన్ కు ఢోకా లేకుండా చూసుకున్నాడు  ఐతే అనిల్ తొలి సినిమా స్థాయిలో ఇందులో డోస్ లేదు ‘సుప్రీమ్’ ఓ మోస్తరుగా ఎంటర్ టైన్ చేస్తుంది  పైసా వసూల్ సినిమాలా అనిపిస్తుంది  ‘సుప్రీమ్’ కథ గురించి పెద్దగా మాట్లాడుకోవాల్సిన పని లేదు  అందులో ఏ విశేషం లేదు  చాలా రొటీన్ కథ ఇది  మొదలైన 15 నిమిషాలకే ప్రేక్షకుడికి సినిమా మీద ఓ అంచనా వచ్చేస్తుంది  విలన్ వెతుకుతున్న వారసుడు హీరోయేనేమో అని భ్రమలు కల్పించేలా కొంత సస్పెన్స్ మెయింటైన్ చేయడమొక్కటే ‘సుప్రీమ్’ కథలో ఉన్న విశేషం  ఐతే ఇంటర్వెల్ ముందు అది కూడా రివీల్ అయిపోతుంది  ఇక ద్వితీయార్ధంలో అయితే తర్వాత ఏం జరుగుతుందో అన్న ఉత్కంఠ ఏమీ ఉండదు  ఫ్లాట్ గా ప్రేక్షకుడి అంచనాల ప్రకారం సినిమా సాగిపోతుంది  సినిమాలో చాలా వరకు కథనం ప్రేక్షకుడి అంచనాలకు తగ్గట్లుగా నడుస్తుంది   ఐతే ‘సుప్రీమ్’కు ప్రధాన ఆకర్షణ ప్రథమార్ధమే  ఇందులో వచ్చే కామెడీనే  హీరోయిన్ పాత్ర చుట్టూ పండించిన వినోదం ఫస్టాఫ్ అంతా ప్రేక్షకుడిని ఎంగేజ్ చేస్తుంది  కమర్షియల్ సినిమాల్లో హీరోయిన్ పాత్ర నామమాత్రంగా ఉంటుంది కానీ  ‘సుప్రీమ్’లో మాత్రం హీరోయిన్ పాత్రను ప్రత్యేకంగా తీర్చిదిద్దారు  పోలీస్ టెస్టులన్నింట్లో ఫెయిలై లంచం ఇచ్చిన ఉద్యోగం సంపాదించిన ఎస్సై పాత్రలో రాశి ఖన్నా బాగానే ఫిట్టయింది  హీరో-హీరోయిన్ కాంబినేషన్లో వచ్చే సన్నివేశాలన్నీ అలరిస్తాయి  ఇక కారు దొంగలుగా పృథ్వీ-ప్రభాస్ శీను జంట పండించిన కామెడీ కూడా బాగానే వర్కవుటైంది  మరోవైపు కామెడీ విలన్ గా రవికిషన్ అతడి అసిస్టెంటు మధ్య నడిచే కామెడీ ట్రాక్ కూడా బాగానే నవ్విస్తుంది   ఇలా వేర్వేరు కామెడీ ట్రాకులతో ఎంటర్టైన్ చేస్తూ ప్రథమార్ధాన్ని వేగంగా నడిపించాడు అనిల్  దర్శకుడు మళ్లీ అసలు కథలోకి వెళ్లే వరకు ‘సుప్రీమ్’ బాగానే టైంపాస్ చేసేస్తుంది  ఐతే ఇంటర్వెల్ ముందు హీరో వెంట ఉండే పిల్లోడి కథేంటో రివీల్ అయ్యే వరకు ఆసక్తికరంగా నడిచిన కథనం అసలు సంగతి రివీల్ అయ్యాక చాలా మామూలుగా సాగిపోతుంది  ద్వితీయార్ధం సాగతీతే  కథ పరంగా ఏ ఎగ్జైట్మెంట్ లేకపోగా ద్వితీయార్ధంలో కామెడీ డోస్ కూడా తగ్గిపోయింది  యాక్షన్ ప్రియుల్ని అలరించే ఫైట్లు ఓ మోస్తరు కామెడీతో ఏదో అలా అలా ద్వితీయార్ధాన్ని నడిపించారు  ద్వితీయార్ధంలో హీరో పాత్రకు ప్రాధాన్యం తగ్గించేసి పిల్లోడి పాత్రను హైలైట్ చేయడానికి ప్రయత్నించాడు దర్శకుడు   పిల్లాడి పాత్ర ఆ పిల్లాడి చురుకుదనం పిల్లాడి చురుకుదనం క్యూట్ నెస్ ఆ పాత్రతో పండించిన సెంటిమెంటు ఫ్యామిలీ ఆడియన్స్ ను ఆకట్టుకోవచ్చు  ఐతే సెంటిమెంటు కోసం సన్నివేశాల్ని మరీ డ్రమటిగ్గా తయారు చేశారు  అంత చిన్న పిల్లోడు అంత మెచ్యూర్డ్ గా ప్రవర్తించడం కూడా అతిగా అనిపిస్తుంది  క్లైమాక్స్ ముందు వచ్చే వికలాంగుల ఫైట్ కూడా టూమచ్ గానే అనిపిస్తుంది  క్లైమాక్స్ మామూలుగానే ఉంటుంది కానీ కామెడీ క్యారెక్టర్లన్నింటినీ ఒకచోటికి తెచ్చి సినిమాను సరదాగా ముగించడం బాగుంది  చివరి సన్నివేశాలు చూస్తే మళ్లీ ప్రథమార్ధంలో కామెడీ గుర్తుకొచ్చి నవ్వుకుంటూ బయటికి వస్తాడు ప్రేక్షకుడు  ద్వితీయార్ధంలో కూడా ఇలాగే వినోదం పండి ఉంటే సుప్రీమ్ రేంజి మరోలా ఉండేది   నటీనటులు   సాయిధరమ్ తేజ్ ఎప్పట్లాగే హుషారుగా కనిపించాడు  అతడి బాడీ లాంగ్వేజ్ కు తగ్గట్లుగా ఈజీ గోయింగ్ క్యారెక్టర్ కావడంతో ఎక్కడా ఇబ్బంది పడలేదు  ఐతే సాయిధరమ్ కు యాక్టింగ్ పరంగా సవాలు విసిరే సన్నివేశాలేమీ లేవు ఇందులో  డ్యాన్సులు ఫైట్లు బాగా చేశాడు  అందం హిందోళం పాటలో చిరంజీవిని గుర్తుకు తెచ్చేలా డ్యాన్సులేశాడు  ఐతే సాయిధరమ్ నుంచి ఇంకా బెటర్ డ్యాన్సులే ఆశించి ఉంటారేమో మెగా అభిమానులు  సినిమాలో తేజ్ పాత్రకు ప్రాధాన్యం తక్కువే  ప్రథమార్ధంలో హీరోయిన్ ద్వితీయార్ధంలో పిల్లోడి పాత్రలు సాయి క్యారెక్టర్ని డామినేట్ చేశాయి    హీరోయిన్ రాశి ఖన్నా పాత్రకు తగ్గట్లుగా బాగానే నటించింది  ఆమె కామెడీ టైమింగ్ ఆకట్టుకుంటుంది  కథలో కీలకమైన పాత్రలో మాస్టర్ గాంధీ ఆకట్టుకున్నాడు  ఆ పిల్లాడు హావభావాలు చాలా బాగా పలికించాడు  విలన్ కబీర్ సింగ్ గురించి చెప్పడానికేమీ లేదు  అతడి కంటే కామెడీ విలన్ గా రవికిషన్ పాత్ర అతను పండించిన వినోదం ఆకట్టుకుంటాయి  కారు దొంగలుగా పృథ్వీ-ప్రభాస్ శ్రీను బాగా నవ్వించారు  సంగీత విధ్వాంసులుగా పోసాని-శ్రీనివాసరెడ్డి పర్వాలేదు  రఘుబాబు కామెడీ పండింది  సాయికుమార్ రాజేంద్ర ప్రసాద్ పాత్రలకు తగ్గట్లుగా నటించారు  మిగతా వాళ్లంతా ఓకే   సాంకేతికవర్గం   సాయికార్తీక్ సంగీతం పెద్దగా ఆకట్టుకోదు  పాటల్లో ఏవీ ప్రత్యేకంగా అనిపించవు  అందం హిందోళం ఒక్కటే గుర్తుంచుకోదగ్గది  అది కూడా పాత ట్యూనే  డ్యాన్సులేసుకోవడానికే పాటలు తప్ప థియేటర్ నుంచి బయటికొచ్చాక గుర్తొచ్చే పాటలేమీ లేవు  పాటల చిత్రీకరణ కూడా అంతంతమాత్రమే  ఎంతో గొప్పగా చెప్పుకున్న అందం హిందోళం పాట కూడా మామూలుగానే అనిపిస్తుంది  సాయికార్తీక్ బ్యాగ్రౌండ్ స్కోర్ పర్వాలేదు  సాయి శ్రీరామ్ ఛాయాగ్రహణం బాగుంది  ప్రొడక్షన్ వాల్యూస్ కు ఢోకా లేదు  పాటల కోసం బాగా ఖర్చు పెట్టారు  దర్శకుడు అనిల్ రావిపూడి రెండో సినిమాకు కూడా తన బలాన్నే నమ్ముకున్నాడు   కామెడీ యాక్షన్ మీద తనకున్న పట్టును మరోసారి చూపించాడు  ఐతే కథ విషయంలోనే మరీ ఇలా రొటీన్ గా లాక్కొచ్చేయాలనుకోవడం నిరాశ పరుస్తుంది  అనిల్ రాసిన మాటలు బాగున్నాయి  కామెడీ డైలాగులు చాలానే పేలాయి   చివరగా సుప్రీమ్ ‘రొటీన్’గానే ఎంటర్టైన్ చేశాడు  
__________________________
  రాజారాం నారా రోహిత్ డైరెక్టర్ కావాలన్న లక్ష్యంతో ఉన్న కుర్రాడు  అతను ఛైత్ర ఇషా తల్వార్ అనే సాఫ్ట్ వేర్ ఇంజినీర్ ను ప్రేమిస్తాడు  ఆమె కూడా తన ప్రేమను ఒప్పుకుంటుంది  తన గర్ల్ ఫ్రెండ్ తో హ్యాపీగా గడిపేస్తూ తన లక్ష్యం దిశగా అడుగులేస్తున్న రాజారాంకు పేరుమోసిన క్రిమినల్ అయిన మాణిక్ తారకరత్నను చంపాల్సిన అవసరం ఏర్పడుతుంది  అందుకు కారణమేటి మాణిక్ లాంటి పెద్ద క్రిమినల్ ను సామాన్యుడైన రాజారాం ఎలా ఎదుర్కొన్నాడు చివరికి అతణ్ని చంపాడా లేదా అన్నది మిగతా కథ   కథనం-విశ్లేషణ   హీరో ఒక అసిస్టెంట్ డైరెక్టర్ రొటీన్ కు భిన్నమైన పాత్రే  హీరోకి విలన్ కి వైరం అంటూ ఏమీ ఉండదు  కానీ వేరొకరు పన్నిన వలలో చిక్కుకుని విలన్ని చంపాల్సి వస్తుంది  ఇది కూడా భిన్నంగా అనిపించే పాయింటే  హీరో-విలన్ క్లైమాక్స్ లో మాత్రమే ఫేస్ టు ఫేస్ తలపడతారు  మిగతా రెండు గంటల్లో వాళ్లిద్దరికీ క్లాష్ అన్నదే ఉండదు  ఇది కూడా వెరైటీగా అనిపించే పాయింటే  బహుశా ఇక్కడే హీరో నారా రోహిత్ నిర్మాత సాయి కొర్రపాటి కొత్త దర్శకుడు ప్రదీప్ చిలుకూరి చెప్పిన పాయింటుకి ఫ్లాట్ అయిపోయి ఉండొచ్చు   ‘రాజా చెయ్యి వేస్తే’ ఔట్ లైన్ చూస్తే మామూలు రివెంజ్ స్టోరీనే అయినా దాన్ని భిన్నమైన స్క్రీన్ ప్లేతో కొత్తగా చెప్పడానికి ట్రై చేశాడు ప్రదీప్ చిలుకూరి  పాత్రల పరిచయం దగ్గర్నుంచి బోలెడన్ని ట్విస్టులుండేలా స్క్రీన్ ప్లే రాసుకున్నాడతను  హీరోతో కాకుండా విలన్ పాత్రతో కథను మొదలుపెట్టి కథనాన్ని కొత్తగా నడిపించాడు  తారకరత్న పాత్ర పరిచయం దగ్గర్నుంచి ఆసక్తి రేపుతుంది  విలన్ అత్యంత క్రూరుడైతే హీరో అమాయకుడైన అసిస్టెంట్ డైరెక్టర్ వీళ్లిద్దరి మధ్య క్లాష్ ఎప్పుడు ఎలా మొదలవుతుందా అన్న క్యూరియాసిటీ ప్రేక్షకుడిలో కలుగుతుంది  ఐతే దానికి బాగా టైం తీసుకున్నాడు దర్శకుడు   మధ్యలో ఎంటర్టైన్మెంట్ కోసం హీరో-హీరోయిన్ల రొమాంటిక్ ట్రాక్ కు సంబంధించిన ఫ్లాష్ బ్యాక్ ప్లేస్ చేశాడు  అది కొంచెం ఎక్కువసేపు సాగుతుంది  ఆ ఎపిసోడ్లో కొన్ని చోట్ల కామెడీ పండినప్పటికీ ఈ ట్రాక్ మరీ ఎక్కువ సమయం సాగడం వల్ల ప్రేక్షకులు బోర్ ఫీలవుతారు  ఐతే ఫ్లాష్ బ్యాక్ ముగిశాక ఇంటర్వెల్ ముందు వచ్చే ట్విస్టు ద్వితీయార్ధం మీద ఆసక్తి రేపుతుంది  కథనం మళ్లీ అక్కడే ట్రాక్ ఎక్కుతుంది  ద్వితీయార్ధమంతా కూడా ఇలాగే ట్విస్టుల మీద ట్విస్టులిస్తూ కథనాన్ని నడిపించాడు దర్శకుడు   ఐతే మధ్యలో హీరోయిన్ పాత్రకు సంబంధించిన ట్విస్టు వచ్చాక కథనం దారి తప్పింది  హీరోయిన్ రివెంజ్ తాలూకు ఫ్లాష్ బ్యాక్ ను సరిగా డీల్ చేయలేదు  దీనికి సంబంధించిన సన్నివేశాలు సాగతీతలా అనిపిస్తాయి  కొంచెం వైవిధ్యంగా ఉంటుందని ‘రివెంజ్’ హీరో పాత్రకు కాకుండా హీరోయిన్ క్యారెక్టర్ కి మళ్లించినట్లున్నాడు దర్శకుడు  ఐతే రివెంజ్ హీరోది కానపుడు ప్రేక్షకుడిలో అంత ఎమోషన్ రాదు  పైగా ఓ అసిస్టెంట్ డైరెక్టర్ మంచి క్రైమ్ కథ రాసుకుని దాన్ని చక్కగా నరేట్ చేసినంత మాత్రాన అతను విలన్ని చంపేయగల సమర్థుడని భావించి అతడికి ఆ టాస్క్ టాస్క్ అప్పగించడం అన్నది అసహజంగా అనిపిస్తుంది   మధ్యలో ఓ అరగంట దారితప్పిన కథనం హీరో పాత్రలో మార్పు వచ్చి అతను విలన్ని దెబ్బ తీయడానికి సిద్ధపడ్డాక మళ్లీ ట్రాక్ ఎక్కుతుంది  విలన్ని ఫస్ట్ టైం హీరో మార్క్ చేసే దగ్గర్నుంచి క్లైమాక్స్ వరకు ఆసక్తికరంగా సాగుతుంది  ఈ క్రమంలో వచ్చే ట్విస్టులు ఆసక్తి రేకెత్తిస్తాయి  క్లైమాక్స్ బాగుంది  హీరో పాత్ర ప్యాసివ్ గా ఉన్నంత వరకు మామూలుగా అనిపించే సినిమా ఆ పాత్ర యాక్టివ్ అయ్యాక ఊపందుకుంటుంది  తారకరత్న పాత్ర మరింత బలంగా ఉండాల్సింది కానీ సినిమాకు అది ఆకర్షణగానే నిలిచింది  నిడివి ఎక్కువ కావడం సినిమాకు మైనస్   నటీనటులు   ఒకప్పుడు సీరియస్ క్యారెక్టర్లే చేసిన రోహిత్ ఈ మధ్య కొంచెం కొంటెతనం కూడా మిక్సయిన పాత్రలు ఎంచుకుంటున్నాడు  ‘రాజా చెయ్యి వేస్తే’లో కూడా అతడి పాత్ర అలాగే సాగుతుంది  సీరియస్ గా సాగే సన్నివేశాల్లో ఎప్పట్లాగే బాగా చేసిన రోహిత్ రొమాంటిక్ సీన్స్ లోనూ పర్వాలేదనిపించాడు  చివరి అరగంటలో అతడి అభినయం ఆకట్టుకుంటుంది  ఐతే ఫిజిక్ విషయంలో మాత్రం రోహిత్ జాగ్రత్త పడాల్సిందే  విలన్ గా తారకరత్న స్క్రీన్ ప్రెజెన్స్ బాగుంది  లుక్ కూడా ఆకట్టుకుంది  మాణిక్ పాత్ర అతడికి కచ్చితంగా మేకోవరే అని చెప్పాలి  అతడి నటన ఓకే  మున్ముందు ఇలాంటి పాత్రలు మరిన్ని పడితే తారకరత్న తన ప్రత్యేకత చాటుకునే అవకాశముంది  హీరోయిన్ ఇషా తల్వార్ క్యూట్ గా అనిపిస్తుంది  నటనలో మాత్రం నిరాశ పరిచింది  కీలకమైన సన్నివేశాల్లో ఆమె తేలిపోయింది  అవసరాల శ్రీనివాస్ బాగా చేశాడు  శివాజీ రాజా శశాంక్ పాత్రలకు తగ్గట్లుగా నటించారు   సాంకేతికవర్గం   తన 50వ సినిమా కోసం సాయికార్తీక్ మంచి ఔట్ పుటే ఇచ్చాడు  అతడి పాటలు బాగున్నాయి  హీరో హీరోయిన్ల మధ్య వచ్చే డ్యూయెట్ శ్రీరామనవమి పాట వినసొంపుగా ఉన్నాయి  ఐతే పాటలు సినిమాలో అవసరానికి మించి ఉన్నాయి  ఒకట్రెండు పాటలు కథనానికి అడ్డు పడ్డాయి  బ్యాగ్రౌండ్ స్కోర్ బాగుంది కానీ కొన్ని చోట్ల మరీ లౌడ్ నెస్ ఎక్కువైపోయింది  ముఖ్యంగా తారకరత్న కనిపించినపుడల్లా చెవుల తుప్పు వదిలిపోతుంది  భాస్కర్ సామల ఛాయాగ్రహణం ఓకే  ఎడిటింగ్ విషయంలో జాగ్రత్త పడాల్సింది  ముఖ్యంగా ద్వితీయార్ధంలో ఓ పావు గంట అయినా కోత వేయాల్సింది  సాయి కొర్రపాటి ప్రొడక్షన్ కాబట్టి నిర్మాణ విలువలకు ఢోకా లేదు  ప్రదీప్ చిలుకూరి తానొక భిన్నమైన దర్శకుడినని చాటుకునే ప్రయత్నం చేశాడు  కథ విషయంలో అతను మరింత కసరత్తు చయాల్సింది  అతనే సొంతంగా రాసిన మాటలు బాగున్నాయి  స్క్రీన్ ప్లే భిన్నంగానే రాసుకున్నాడు కానీ కొన్ని చోట్ల క్లారిటీ మిస్సయింది  అనుభవం మీద అతను మరింత మెరుగయ్యే అవకాశముంది  ఓవరాల్ గా ప్రదీప్ ఓకే అనిపించుకున్నాడు   చివరగా రాజా చెయ్యి వేస్తే ఒక్కసారికి ఓకే  
__________________________
  గణ అల్లు అర్జున్ ఎప్పుడూ గొడవలతో సావాసం చేసే రకం  ఆర్మీ ఉద్యోగాన్ని మధ్యలో వదిలేసి వచ్చేసిన గణ తనను కొడుకులాగా చూసుకునే లాయర్ బాబాయి శ్రీకాంత్కి సంబంధించిన కేసుల్ని తనదైన శైలిలో డీల్ చేసి పరిష్కరిస్తుంటాడు  మరోవైపు సీఎం కొడుకైన వైరం ధనుష్ ఆది పినిశెట్టి మాఫియా తరహాలో తన వ్యాపార సామ్రాజ్యాన్ని నడిపిస్తుంటాడు  అరాచకాలకు పాల్పడుతుంటాడు  ఐతే తన జీవితంలోకి వచ్చిన ఇద్దరు అమ్మాయిల కారణంగా అనుకోని విధంగా గణ ధనుష్ ను ఢీకొట్టాల్సి వస్తుంది  గణ కారణంగా ధనుష్ అహం దెబ్బ తిని అతను పగతో రగిలిపోతాడు  పగ తీర్చుకోవడానికి ధనుష్ ఏం చేశాడు గణ అతడిని ఎలా ఎదుర్కొని విజయం సాధించాడు అన్నది మిగతా కథ   కథనం-విశ్లేషణ   బోయపాటి సినిమాలన్నింటినీ పరిశీలిస్తే అతడి కథలన్నీ దాదాపుగా ఒకేరకంగా ఉంటాయి  అత్యంత దుర్మార్గుడైన ఓ విలన్ అడ్డు అదుపు లేకుండా అరాచకాలకు పాల్పడుతుంటాడు  అతడి ధాటికి జనం అల్లాడిపోతుంటారు తమను రక్షించేవాడి కోసం ఆశగా ఎదురు చూస్తుంటారు  అప్పుడు వీరత్వానికి మరోపేరైన హీరో రంగంలోకి దిగుతాడు  విలన్ని గట్టి దెబ్బ తీస్తాడు  ఇద్దరి మధ్య నువ్వా నేనా అన్నట్లు పోరు సాగుతుంది  చివరికి విలన్ మీద హీరో పైచేయి సాధిస్తాడు  ఈ సన్నటి లైన్ చుట్టూనే అతడి కథలన్నీ సాగుతుంటాయి   ‘సరైనోడు’ కూడా దాదాపుగా అదే ఫార్మాట్లో సాగేదే  ఏమాత్రం కొత్తదనం లేని విషయం లేని కథ ‘సరైనోడు’కు పెద్ద మైనస్  కాకపోతే ఎప్పట్లాగే హీరో-విలన్ పాత్రల్ని బలంగా తీర్చిదిద్దుకోవడం ఇద్దరి మధ్య పోరును ఆసక్తికరంగా నడిపించడం తన నుంచి మాస్ ఆడియన్స్ ఆశించే అంశాలకు లోటు లేకుండా చూసుకోడం అల్లు అర్జున్-ఆదిల స్క్రీన్ ప్రెజెన్స్ ఇలాంటి సానుకూలతలు సినిమాను చాలా వరకు నిలబెట్టాయి  మాస్ ను ఉర్రూతలూగించే సినిమా అవుతుందన్న అంచనాల్ని అందుకోవడంలో ‘సరైనోడు’ సక్సెస్ అయింది  ఇది పక్కా బోయపాటి మార్కు సినిమా  అతను ఇప్పటిదాకా బాలయ్యతో తీసిన కథల్లోనే బన్నీని రీప్లేస్ చేశాడంతే  అల్లు అర్జున్ అందులో బాగానే ఒదిగిపోయినప్పటికీ బన్నీ సినిమాల నుంచి సహజంగా ఆశించే రొమాన్స్ ఫ్యామిలీ ఎమోషన్స్ ఎంటర్టైన్మెంట్ డోస్ సరిగా పడకపోవడంతో ‘సరైనోడు’ వీక్ గా అనిపిస్తుంది   విలన్ ఎంత బలంగా ఉంటే హీరో పాత్ర అంత బాగా పండుతుందంటూ ఆది క్యారెక్టర్ గురించి బోయపాటి చాలా చెప్పాడు కానీ నిజంగా ఆ పాత్ర ఆ మాటలకు తగ్గట్లుగా లేదు  ఆది ఆ పాత్రకు సూటయ్యాడు బాగానే పెర్ఫామ్ చేశాడు కానీ ఆ క్యారెక్టర్ని బోయపాటి బలంగా తీర్చిదిద్దలేకపోయాడు  హీరోయిజం ఏకపక్షంగా సాగిపోవడం హీరో-విలన్ ఎదురుపడ్డానికి చాలా సమయం పట్టడంతో ప్రేక్షకులు నీరసించి పోతారు  ముందు నుంచి ఇద్దరికీ నేరుగా వైరం పెట్టి ఎత్తులు పై ఎత్తులతో కథనాన్ని నడిపించి ఉంటే వ్యవహారం వేరుగా ఉండేది  వీళ్లిద్దరూ తొలిసారి ఎదురు పడ్డ కాసేపటికే నేరుగా క్లైమాక్స్ వచ్చేస్తుంది  2 గంటల 40 నిమిషాల నిడివిలో హీరో-విలన్ మధ్య డైరెక్ట్ వార్ చూడ్డానికి ప్రేక్షకులు 2 గంటలు ఎదురు చూడాల్సి రావడం చిత్రం   హీరోయిజం పండించే విషయంలో బోయపాటి తన ముద్రను మరోసారి చూపించినప్పటికీ బన్నీ సినిమా నుంచి ఆశించే రొమాన్స్ ఎంటర్టైన్మెంట్ కోసం అతను చేసిన ప్రయత్నాలు పెద్దగా ఫలించలేదు  కేథరిన్ థ్రెసాను కొంచెం వెరైటీగా ఎమ్మెల్యే పాత్రలో చూపించి తనకు బన్నీకి మధ్య రొమాంటిక్ ట్రాక్ ఒకటి నడిపించాడు కానీ అది అంతగా ఆకట్టుకోదు  తమిళ అమ్మాయి విద్యతో చేయించిన సాంబార్ కామెడీ పర్వాలేదు  బ్రహ్మానందం రెండు మూడు సన్నివేశాల్లో కొన్ని పంచ్ లు పేల్చాడు   పాత్రల పరిచయం హీరో హీరోయిన్ల రొమాంటిక్ ట్రాక్ కాస్త కామెడీ కలగలిపి అలా అలా ప్రథమార్ధాన్ని నడిపించేసిన బోయపాటి ఎప్పట్లాగే భారీ ఇంటర్వెల్ బ్యాంగ్ సెట్ చేసి పెట్టుకున్నాడు  ఈ సన్నివేశం ‘లెజెండ్’ సినిమాను తలపిస్తుంది  బోయపాటిలోని అసలైన దర్శకుడు నిద్ర లేచేది అక్కడే  ద్వితీయార్ధంలో  హీరో- విలన్ తొలిసారి ఎదురుపడే సీన్ పేలింది  కానీ అంతకుముందు వచ్చే సన్నివేశాలు మాత్రం సాగతీతలా అనిపిస్తాయి  సినిమాలో కనీసం 20 నిమిషాలైనా కోత పెట్టాల్సింది  విషయం లేని కథతో ఇంత పెద్ద సినిమా తీయడం సాహసమే  క్లైమాక్స్ అనుకున్న స్థాయిలో లేదు  ‘రేసుగుర్రం’ స్టయిల్లో సినిమాను ముగించాలని పెట్టిన సీన్ సిల్లీగా అనిపిస్తుంది   సినిమాలో చాలా సన్నివేశాలు చివరికి క్లైమాక్స్ కూడా ఇల్లాజికల్ గా అనిపిస్తాయి  అంత పెద్ద సామ్రాజ్యాన్ని నడిపించే విలన్ తనను దెబ్బ కొట్టిన వాడు ఎవడో తెలుసుకోకపోవడం హీరోయిన్ అతడి నుంచి తప్పించుకుని పరుగెత్తుకుంటూ వచ్చేయడం లాజికల్ గా అనిపించవు  డీజీపీని అతడి ఆఫీస్ లోనే కాల్చేయడం విలన్ తన అరాచకాల్ని సాగించే తీరు కూడా అతిగా అనిపిస్తాయి  ఐతే బోయపాటి సినిమాల్లో ఇలాంటి ‘అతి’ సహజం అని సరిపెట్టుకోవాలి  యాక్షన్ ప్రియులకు మాస్ ప్రేక్షకులకు ‘సరైనోడు’ సరైన సినిమాగా అనిపించినా కథలో కొత్తదనం లేకపోవడం బన్నీ నుంచి ఆశించే క్లాస్ ఎంటర్టైన్మెంట్ మిస్ కావడం సినిమాలో చెప్పుకోదగ్గ మైనస్ లు    నటీనటులు   ‘సన్నాఫ్ సత్యమూర్తి’లో అల్లు అర్జున్ ను చూసి ‘సరైనోడు’లో అతణ్ని చూస్తే షాకవడం ఖాయం  అతను మాస్ పాత్రలోకి ఈజీగానే ట్రాన్స్ ఫామ్ అయిపోయాడు  పాత్రకు తగ్గట్లే బలంగా తయారై తన బాడీ లాంగ్వేజ్ కూడా మార్చుకుని తొలిసారి తనను తాను పూర్తి స్థాయి మాస్ హీరోగా ఆవిష్కరించుకున్నాడు బన్నీ  యాటిట్యూడ్ చూపించే సన్నివేశాల్లో అతడి నటన బాగుంది  ముఖ్యంగా క్లైమాక్స్ లో చాలా బాగా చేశాడు  ఇక డ్యాన్సులు ఫైట్లలోనూ ఎప్పట్లాగే ఆకట్టుకున్నాడు  బన్నీకి దీటుగా విలన్ పాత్రలో అదరగొట్టాడు ఆది పినిశెట్టి  సినిమా చూశాక బన్నీ కంటే కూడా ఆది పాత్రే ఎక్కువ గుర్తుంటుందంటే అతిశయోక్తి కాదు  అంత బాగా వైరం ధనుష్ పాత్రలో ఒదిగిపోయాడతను  హీరోయిన్లు రకుల్ కేథరిన్ పాటలకు ఉపయోగపడ్డారు  వారి పాత్రల్ని సరిగా తీర్చిదిద్దలేదు  శ్రీకాంత్ పాత్ర పర్వాలేదు  అతడి నటనా బాగుంది కానీ ఇది అతను చేయాల్సినంత ప్రత్యేకమైన పాత్రయితే కాదు  హీరో తండ్రిగా తమిళ నటుడు జయప్రకాష్ బాగా చేశాడు  బ్రహ్మానందం ఓ మోస్తరుగా నవ్వించాడు  కమెడియన్ విద్య అరవ కామెడీతో బాగానే ఎంటర్టైన్ చేసింది  మిగతా వాళ్లంతా మామూలే   సాంకేతికవర్గం   ‘సరైనోడు’కు సాంకేతిక విభాగాలన్నీ దన్నుగా నిలిచాయి  తమన్ బ్యాగ్రౌండ్ స్కోర్ సినిమాకు ప్రధాన ఆకర్షణ  మాస్ సీన్స్ ఎలివేట్ కావడంలో నేపథ్య సంగీతం కీలక పాత్ర పోషించింది  పాటల్లో ‘తెలుసా తెలుసా’ వినసొంపుగా ఉంది  మిగతావి మాస్ ప్రేక్షకుల్ని అలరించే మామూలు పాటలే  బ్లాక్ బస్టర్ పాట రాంగ్ టైమింగ్ లో రావడంతో అనుకున్న స్థాయిలో పేలలేదు  రిషి పంజాబి ఛాయాగ్రహణం కూడా సినిమాకు ప్లస్ అయింది  యాక్షన్ సన్నివేశాల్లో కెమెరా పనితనం ఆకట్టుకుంటుంది  రామ్-లక్ష్మణ్ కంపోజ్ చేసిన ఫైట్ల గురించి ప్రత్యేకంగా ప్రస్తావించాలి  మాస్ ప్రేక్షకుల్ని ఉర్రూతలూగించేలా యాక్షన్ సీన్స్ తీర్చిదిద్దారు  ముఖ్యంగా క్లైమాక్స్ ఫైట్ సినిమాకు హైలైట్   బోయపాటి శ్రీను ఆస్థాన రచయిత రత్నం దర్శకుడి టేస్టుకు తగ్గట్లే మాటలు రాశాడు  ‘‘న్యాయం నాలుగు కాళ్ల మీద నడవాలి అన్యాయానికి అసలు కాళ్లే ఉండకూడదు’’ లాంటి డైలాగులు బాగా పేలాయి  ఐతే ఒక మూసలో సాగే కొన్ని డైలాగులు బోరింగ్ గా అనిపిస్తాయి  నిర్మాణ విలువల విషయంలో అల్లు అరవింద్ ఎక్కడా రాజీ పడలేదు  ఆయన పెట్టిన ఖర్చు తెరమీద కనిపిస్తుంది  ఇక దర్శకుడు బోయపాటి తన నుంచి జనాలు ఆశించే సినిమానే అందించాడు  తనకు అలవాటైన ఫార్మాట్లోనే తన పరిమితుల్లోనే సినిమా తీశాడు  హీరో-విలన్ క్యారెక్టరైజేషన్లు వీళ్ల కాంబినేషన్లో వచ్చే సన్నివేశాల్లో బోయపాటి ముద్ర కనిపిస్తుంది  మాస్ జనాలు విజిల్స్ కొట్టేలా సన్నివేశాలు తీర్చిదిద్దాడు  ఐతే కథ పరంగా బోయపాటి నిరాశ పరిచాడు  సింహా దగ్గర్నుంచి వరుసగా మూడో సినిమాలోనూ ఒకే కథను చూపించాడు    చివరగా మాస్ కు మాత్రమే ‘సరైనోడు’  
__________________________
  కేరళలో బేకరీ నడుపుకుంటూ తన కూతురు నివేదిత బేబీ నైనికతో కలిసి ప్రశాంత జీవనం సాగిస్తుంటాడు జోసెఫ్ విజయ్  ఏ సమస్యలోనూ తలదూర్చని జోసెఫ్ తన కూతురి జోలికి వచ్చినందుకు ఓ రౌడీ గ్యాంగుని చితకబాదుతాడు  అప్పుడే జోసెఫ్ లోని అసలు మనిషి బయటికి వస్తాడు  అతను హైదరాబాద్ లో డీసీపీగా పని చేసిన విజయ్ కుమార్ అని తెలుస్తుంది  అతడికో గతం ఉంటుంది  ఆ గతమేంటి విజయ్ భార్య ఏమైంది విజయ్ ఉద్యోగం వదిలేసి పేరు మార్చుకుని కేరళలో బేకరీ నడుపుకునే పరిస్థితి ఎందుకు వచ్చింది అన్నది తెరమీదే చూడాలి   కథనం-విశ్లేషణ   హీరో తన ఐడెంటిటీని మార్చుకుని వేరే రాష్ట్రంలో బతుకుతుంటాడు  విలన్లు ఎంత కవ్వించినా అతను రెచ్చిపోడు  కానీ పరిస్థితి పూర్తిగా అదుపు తప్పిపోతుంటే అతడిలోని హీరో నిద్ర లేస్తాడు  అప్పుడు ఫ్లాష్ బ్యాక్ మొదలవుతుంది  గతంలో హీరో పెద్ద పిస్తా  ఓ పెద్ద విలన్ని ఢీకొట్టి అతడికి నిద్ర లేకుండా చేస్తాడు  ఆ విలన్ అదును చూసి హీరో మీద దాడి చేస్తాడు  ఆ అటాక్ తర్వాత తప్పనిసరి పరిస్థితుల్లో హీరో ఉన్న చోటిని వదిలేసి ఐడెంటిటీ మార్చుకుని బతకాల్సి వస్తుంది  ఇక వర్తమానంలోకి వస్తే హీరో ఎవరు అన్నది బయటపడిపోవడంతో కథ మళ్లీ మొదటికి వస్తుంది  హీరో తన పాత అవతారంలోకి మారి అతడి ఆట కట్టిస్తాడు   ఈ ఫార్ములాతో సౌత్ ఇండియాలో ఎన్ని సినిమాలు వచ్చి ఉంటాయో లెక్కేలేదు  ‘బాషా’తో మొదలు పెడితే సమరసింహారెడ్డి ఇంద్ర సింహాద్రి తాజాగా డిక్టేటర్ ఇలా ఈ ఫార్మాట్ ను అరగదీసేసిన సినిమాలు తెలుగులో తమిళంలో లెక్కలేనన్ని ఉన్నాయి  ‘రాజా రాణి’ లాంటి రిఫ్రెషింగ్ మూవీతో తమిళ-తెలుగు ప్రేక్షకుల్ని ఆకట్టుకున్న యువ దర్శకుడు అట్లీ కూడా తన రెండో సినిమాకు ఇదే ఫార్ములాను ఫాలో అయిపోయాడు  తొలి సినిమాగా లవ్ స్టోరీని ఎంచుకుని కొత్తగా ప్రెజెంట్ చేసిన అట్లీ తన చేతికి ఓ సూపర్ స్టార్ దొరగ్గానే అందరూ నడిచే దారినే ఎంచుకుని సేఫ్ గేమ్ ఆడటానికి ప్రయత్నించాడు  ఓ పవర్ ఫుల్ పోలీస్ కథను ‘బాషా’ ఫార్మాట్లో కమర్షియల్ హంగులతో కలిపి చెప్పి పాస్ మార్కులతో బయటపడిపోయాడు  కథ విషయంలో ‘పోలీస్’ నుంచి కొత్తగా ఆశించడానికి ఏమీ లేదు  ప్రెడిక్టబిలిటీ ఫ్యాక్టర్ సినిమాకు మైనస్  తర్వాత ఏం జరగొచ్చు అన్నది థియేటర్లో ఉన్న ప్రతి ప్రేక్షకుడూ పసిగట్టేయగలడు  కాకపోతే కథాకథనాలు మన అంచనాలకు తగ్గట్లే సాగినా సన్నివేశాలు మాత్రం బోర్ కొట్టించకుండా సాగిపోవడం ప్లస్ పాయింట్   మాస్ ప్రేక్షకులు ఎంజాయ్ చేసే హీరోయిజం ‘పోలీస్’కు ప్రధాన ఆకర్షణ  కథానాయకుడిలోని అసలైన ‘హీరో’ నిద్ర లేచే సన్నివేశం ఆ తర్వాత ఫ్లాష్ బ్యాక్ లో హీరో తన వీరత్వం చూపించే సీన్స్ ఇంటర్వెల్ ముందు విలన్ కు షాక్ ఇచ్చే సన్నివేశం ఇవన్నీ మాస్ ప్రేక్షకుల్ని అలరిస్తాయి  ఏ వయొలెన్స్ లేకుండా ఫైట్ లేకుండా ఇంటర్వెల్ ముందు విలన్ కొడుకు పని పట్టే సీన్ సినిమాకు మేజర్ హైలైట్  రేప్ కేసు చుట్టూ సాగే అరగంట గ్రిప్పింగ్ గా సాగుతుంది  ఇక హీరో హీరోయిన్ల రొమాంటిక్ ట్రాక్ కూడా చాలా సింపుల్ గానే ఉంటూ ఆకట్టుకుంటుంది   ఐతే ప్రథమార్ధం సాగినంత వేగంగా ద్వితీయార్ధం ఉండదు  హీరోను విలన్ దెబ్బ తీసే వరకు సినిమా గ్రిప్పింగ్ గా ఉంటుంది  ఐతే ఫ్లాష్ బ్యాక్ అవ్వగానే ఇక సినిమా చూడాల్సిన పనేమీ లేదన్నట్లు తయారవుతుంది  మరీ రొటీన్ గా సాగే చివరి 45 నిమిషాల సినిమా బోరింగ్  మరీ ప్రెడిక్టబుల్ గా మొక్కుబడిగా సాగే ఈ ఎపిసోడ్ వల్ల లెంగ్త్ పెరిగింది తప్ప సినిమాకు పెద్దగా ఉపయోగం లేదు  నిడివి రెండున్నర గంటలు దాటిపోవడంతో ప్రేక్షకుడు అంత సంతృప్తిగా బయటికి రాలేడు  ఫ్లాఫ్ బ్యాక్ తర్వాత ఇంకో 20 నిమిషాల్లో సినిమా ముగించేస్తే బాగుండేది    నటీనటులు   విజయ్ మాస్ హీరోయిజం బాగానే పండించాడు  పోలీస్ పాత్రకు బాగా సూటయ్యాడు  అతడి స్టైలిష్ లుక్ బాగుంది  ఐతే తమిళంలో అతను పెద్ద స్టార్ కానీ ఇక్కడ కాదు  కాబట్టి అక్కడి వాళ్ల లాగా మన జనాలు అతడి హీరోయిజాన్ని మరీ అంత ఎంజాయ్ చేయలేకపోవచ్చేమో  సమంత కీలకమైన పాత్రలో ఆకట్టుకుంది  అందం నటన రెండింట్లోనూ సమంత మెప్పించింది  ఆమెతో ముడిపడ్డ సన్నివేశాలన్నీ బాగున్నాయి  అమీ జాక్సన్ చేసిందేమీ లేదు  విలన్ గా మహేంద్రన్ ఆకట్టుకున్నాడు  రెగ్యులర్ విలన్లకు అతను భిన్నంగా కనిపించాడు  హీరో పక్కనుండే పాత్రలో రాజేంద్రన్ కూడా బాగానే చేశాడు  హీరో కూతురిగా నటించిన మీనా డాటర్ నైనికను చూస్తే ముచ్చటేస్తుంది  రాధిక ఉన్నంతసేపూ ఆకట్టుకుంది  ప్రభు పెద్దగా చేసిందేమీ లేదు    సాంకేతికవర్గం   జి వి ప్రకాష్ కుమార్ పాటల్లో విజయ్-సమంత మధ్య వచ్చే డ్యూయెట్లు రెండూ వినసొంపుగా ఉన్నాయి  మిగతా పాటలు మామూలుగా అనిపిస్తాయి  అతడి బ్యాగ్రౌండ్ స్కోర్ సినిమాకు పెద్ద బలం  హీరోయిజం ఎలివేట్ అవ్వాల్సిన సన్నివేశాల్లో అదరగొట్టాడు జి వి  ‘పోలీస్’ థీమ్ మ్యూజిక్ ఉత్సాహం తెప్పిస్తుంది  జార్జ్ విలియమ్స్ ఛాయాగ్రహణం కూడా సినిమాకు ముఖ్య ఆకర్షణ  సినిమాలో ఎక్కడా ఒక డల్ మూమెంట్ కూడా ఉండదు  కమర్షియల్ సినిమాలకు పర్ఫెక్ట్ గా సూటయ్యే ఛాయాగ్రహణం అందించాడతను  యాక్షన్ సీన్స్ లో అతడి పనితనం కనిపిస్తుంది  నిర్మాణ విలువలు బాగున్నాయి  డబ్బింగ్ కొంచెం హడావుడి జరిగిందని మాటల్లో పాటల్లో కనిపిస్తుంది  ఇక దర్శకుడు అట్లీ ‘రాజా రాణి’లో లాగా తన ప్రత్యేకత చూపించలేకపోయాడు  హీరోయిజాన్ని బాగానే ఎలివేట్ చేశాడు హీరో హీరోయిన్ల ట్రాక్ కూడా బాగానే నడిపించాడు కానీ అతను ఎంచుకున్న కథ మాత్రం నిరాశపరిచేది  తన లాంటి ప్రామిసింగ్ డైరెక్టర్ నుంచి ఇంతకంటే ఎక్కువ ఆశిస్తాం   చివరగా పాత పోలీసే కానీ ఎంటర్టైన్ చేశాడు   
__________________________
  పెద్ద లాయర్ కొడుకైన అర్జున్ మంచు విష్ణు ఎస్సై కొడుకైన అశ్విన్ రాజ్ తరుణ్ మంచి స్నేహితులు  మహా అల్లరోళ్లయిన వీళ్లిద్దరూ కలిసి తమ ఫ్రెండు పెళ్లికి వెళ్తారు  అక్కడ నీలవేణి సోనారికా అనే అమ్మాయిని చూసి అర్జున్ పడిపోతే అశ్విన్ తో సుష్మిత హెబ్బా పటేల్ కనెక్టయిపోతుంది  ఐతే నీలవేణి ఓ అనాథను మాత్రమే పెళ్లి చేసుకోవాలనుకుంటోందని తెలిసి తనకు ఎవరూ లేరని నాటకమాడతాడు అర్జున్  తర్వాత ఆమె వెంటపడి తన ప్రేమను గెలుచుకుంటాడు  నీలవేణి అన్నయ్య వీళ్ల సంగతి తెలియగానే వెంటనే పెళ్లి చేసేస్తాడు  అర్జున్ కు తెలియకుండా అతడి ఇంట్లోనే పై పోర్షన్ నీలవేణి అద్దెకు తీసుకోవడంతో అతను ఇరుక్కుపోతాడు  ఇక నీలవేణి తన భార్య అని ఇంట్లోవాళ్లకు తెలియకుండా తాను అనాథనని నీలవేణికి తెలియకుండా అశ్విన్ సాయంతో అర్జున్ ఎలా మేనేజ్ చేశాడు మధ్యలో సుష్మిత సంగతి ఏమైంది వీళ్ల గుట్టంతా బయటపడ్డాక చివరికి ఏమైంది అన్నది తెర మీదే చూడాలి   కథనం-విశ్లేషణ   ‘ఈడోరకం ఆడోరకం’ కథేంటో నాలుగు ముక్కల్లో తెలుసుకుంటేనే ఇది లాజిక్కులతో ఏమాత్రం సంబంధం లేకుండా సాగిపోయే సినిమా అని అర్థమైపోతుంది  థియేటర్లలోకి అడుగుపెట్టే ముందే ‘లాజిక్’ అనే మాటను తీసి పక్కన పెట్టేసి వస్తే తప్ప థియేటర్లలో కుదురుగా కూర్చోలేం   హీరో తన ఇంట్లోనే పైన అద్దెకు దిగి అక్కడ తన పెళ్లాన్ని పెట్టి వేరొకడిని ఆమె మొగుడిగా పరిచయం చేసి రాత్రి పూట వెళ్లి కాపురం చేసి రావడం షాపింగ్ మాల్ లో తన తండ్రికి అడ్డంగా దొరికిపోయినా ఇంటికొచ్చి అక్కడున్నది తాను కాదని తాను ఇంట్లోనే నిద్రపోతున్నానని కవర్ చేసుకోవడం ఇలా చెప్పుకుంటూ పోతే ఎన్నెన్ని సిత్రాలో ‘ఈడోరకం ఆడోరకం’లో  ఇలాంటి సిత్రాలన్నింటికీ ముందే సిద్ధపడిపోతే లాజిక్కుల గురించి ఆలోచించకుండా ఇలా ఎలా సాధ్యం అని ప్రశ్నలు వేయకుండా కూర్చోగలిగితే ఈ కన్ఫ్యూజింగ్ కామెడీని ఎంజాయ్ చేయొచ్చు   తెలుగులో కన్ఫ్యూజన్ కామెడీస్ ఎప్పుడో ‘ఇంట్లో ఇల్లాలు వంటింట్లో ప్రియురాలు’ దగ్గర్నుంచి చూస్తున్నాం  గత దశాబ్దంలో అయితే ఈ తరహా సినిమాలదే హవా  ఐతే కామెడీ వర్కవుట్ చేయగలిగితే టైంపాస్ చేయించగలిగితే రొటీన్ అయినా పర్వాలేదు ఈ తరహా సినిమాల్ని చూస్తామని ప్రేక్షకులు రుజువు చేస్తూనే ఉన్నారు  ఆ కాన్ఫిడెన్స్ తోనే ‘ఈడోరకం ఆడోరకం’ టీమ్ కూడా మరో రొటీన్ కన్ఫ్యూజన్ కామెడీతో ప్రేక్షకుల ముందుకొచ్చింది  పంజాబీ నుంచి అరువు తెచ్చుకున్నట్లు చెప్పారు కానీ నిజానికి మన దగ్గరే ఇలాంటి కథలు బోలెడు వచ్చాయి  ఒరిజినల్ లో ఏముందో ఏమో కానీ ‘ఈడోరకం ఆడోరకం’ చూస్తుంటే మాత్రం చాలా తెలుగు సినిమాలు గుర్తుకొస్తాయి   రొటీనే అయినా ఇల్లాజికల్ గా సాగినా టైంపాస్ చేయించే కామెడీ ఉండటం ‘ఈడోరకం ఆడోరకం’కు చెప్పుకోదగ్గ ప్లస్ పాయింట్  హీరోల కంటే కూడా కామెడీ కింగ్ రాజేంద్ర ప్రసాద్ ప్రేక్షకుల్ని ఎక్కువ ఎంటర్టైన్ చేస్తారు  ఆయన కాంబినేషన్లో వచ్చే సన్నివేశాలు ప్రేక్షకుల్ని బాగానే నవ్విస్తాయి  రవిబాబు పోసాని కృష్ణమురళి కూడా తమ వంతుగా ఓ చేయి వేశారు   పేరుమోసిన కమెడియన్లెవ్వరూ లేకపోయినా ఈ ముగ్గురితో ముడిపడ్డ సన్నివేశాలు నవ్వించడంతో సమయం సాగిపోతుంది  ఇక హీరోయిన్లద్దరూ తమ వంతుగా అందాల విందు చేయడంతో ఆ మేరకు హ్యాపీ అయిపోతారు యూత్   ‘ఈడోరకం ఆడోరకం’ అని పేరు పెట్టి ఇదేదో హీరోల క్యారెక్టరైజేషన్ల మీద నడిచే సినిమా అన్నట్లు కలరింగ్ ఇచ్చారు కానీ ఇందులో హీరోల పాత్ర తక్కువే  ఆరంభంలో ఓ 20 నిమిషాలు మాత్రమే హీరోల డామినేషన్ సాగుతుంది  ఆ తర్వాత రాజేంద్రప్రసాదే లీడ్ తీసుకుంటాడు  ప్రథమార్ధంలో కామెడీ ఓ మోస్తరుగా అనిపిస్తుంది  ద్వితీయార్ధంలో పాటల్లేకుండా కామెడీ మీదే సినిమాను నడిపించారు  కొన్ని సన్నివేశాల్లా కామెడీ బాగానే పండింది   ద్వితీయార్ధంలో ఉన్న ఏకైక పాట సినిమాలో చెప్పుకోదగ్గ ఆకర్షణ  సినిమా చూపిస్త మావా తరహాలో సాగే ‘రెండు పుంజులున్నాయ్’ పాట మాస్ ఆడియన్స్ కు బాగా కనెక్టవుతుంది  ఆ పాట చిత్రీకరణ బాగుంది  ఆ తర్వాత క్లైమాక్స్ గురించి పెద్దగా చెప్పుకోవడానికేమీ లేదు  కథ మొదలైనపుడే ఎలా ముగుస్తుందో అర్థమైపోతుంది కాబట్టి ఈ పాట అయిపోయాక సాగేదంతా రొటీన్ ప్రహసనమే  కథాకథనాల పరంగా ఏమాత్రం కొత్తదనం ఆశించినా నిరాశ తప్పదు  కొత్తదనం కోరుకుంటూ లాజిక్కులు వెతుకుతూ సినిమా చూస్తే మాత్రం ఫ్రస్టేట్ అవడం ఖాయం  మాస్ ఆడియన్స్ కు మాత్రం సినిమా బాగానే ఎక్కే అవకాశముంది   నటీనటులు   మంచు విష్ణు లుక్ గత సినిమాల కంటే బాగుంది  నటన ఓకే  కొన్ని కామెడీ సీన్స్ లో బాగా చేశాడు  విష్ణుతో పోలిస్తే రాజ్ తరుణ్ పాత్రకు ప్రాధాన్యం తక్కువే కానీ అతను తన ప్రత్యేకతను చాటుకున్నాడు  మంచి కామెడీ టైమింగ్ ఉన్న రాజ్ తరుణ్ కొన్ని సన్నివేశాల్లో తన ప్రత్యేకత చూపించాడు  చివర్లో పోలీస్ స్టేషన్ సీన్లో అతడి నటన ఆకట్టుకుంటుంది  రాజేంద్ర ప్రసాద్ అలవోకగా కామెడీ పండించాడు  సినిమాకు ఆయనే మూల స్తంభం  హీరోయిన్లు నటన పరంగా చేసిందేమీ లేదు  ఇద్దరూ అందాల ప్రదర్శనలో పోటీ పడ్డారు  హెబ్బా పాత్ర ఆమె నటన ‘కుమారి 21 ఎఫ్’ను తలపిస్తుంది  ఆమె ఇంకా ఆ సినిమా మూడ్ నుంచి బయటికి వచ్చినట్లు లేదు  పోసాని రవిబాబులతో పాటు ఫిష్ వెంకట్ ప్రభాస్ శీను పంచ్ ల సాయం చేశారు  అభిమన్యు సింగ్ సుప్రీత్ చేసిందేమీ లేదు  మిగతా వాళ్లంతా మామూలే   సాంకేతికవర్గం   సాయికార్తీక్ పాటలు అంతగా రిజిస్టరవ్వవు  ఏదో అలా సాగిపోతాయంతే  అన్నింట్లోకి రెండు పుంజులున్నాయ్ పాట బెటర్  బ్యాగ్రౌండ్ స్కోర్ మామూలే  సిద్దార్థ్ రామస్వామి ఛాయాగ్రహణం ఓకే  డైమండ్ రత్నబాబు కామెడీ పంచ్ లు కొన్ని చోట్ల పేలాయి  నిర్మాణ విలువలు బాగానే ఉన్నాయి  దర్శకుడు నాగేశ్వరరెడ్డి తనకు అలవాటైన విద్యనే ప్రదర్శించాడు  తన స్టయిల్లో తన పరిధిలో కామెడీ పండించడానికి ప్రయత్నం చేశాడు  ఏమాత్రం కొత్తదనం కోసం ప్రయత్నించలేదు  లాజిక్ సంగతి పూర్తిగా ఇష్టానుసారం కథనాన్ని నడిపించడం నిరాశ కలిగించే విషయమే  మాస్ ఆడియన్స్ ను దృష్టిలో ఉంచుకుని వారికి నచ్చే అంశాలతో సినిమాను తీర్చిదిద్దాడు   చివరగా ‘ఈడోరకం ఆడోరకం’ - ఇదోరకం కామెడీ  
__________________________
రూడ్ యార్డ్ కిప్లింగ్ స్క్రీన్ ప్లే జాన్ ఫెవ్రో-జస్టిన్ మార్క్స్ నిర్మాణ సంస్థ వాల్ట్ డిస్నీ దర్శకత్వం జాన్ ఫెవ్రో  జంగిల్ బుక్ 90ల్లో చిన్నా పెద్దా అని తేడా లేకుండా భారతీయ ప్రేక్షకులందరినీ కట్టిపడేసిన కార్టూన్ సిరీస్  ముఖ్యంగా ఆ తరం చిన్న పిల్లలకు అది జీవితాంతం గుర్తుండిపోయే ఓ మధుర జ్నాపకం  అప్పుడు కార్టూన్ క్యారెక్టర్లతోనే అంతగా మెప్పించిన ‘జంగిల్ బుక్’ ఇప్పుడు జీవం ఉన్న పాత్రలతో సినిమాగా తెరకెక్కింది  ప్రతిష్టాత్మక వాల్ట్ డిస్నీ నిర్మాణంలో మన దేశానికే చెందిన నీల్ సేథి ప్రధాన పాత్రలో తెరకెక్కిన ఈ చిత్రం భారీ అంచనాల మధ్య ప్రేక్షకుల ముందుకొచ్చింది  దీని విశేషాలేంటో చూద్దాం పదండి     చిన్నతనం నుంచే అడవికి అంకితమైపోయిన పిల్లాడు మోగ్లీ నీల్ సేథి  పసి పిల్లాడిగా తనకు దొరికిన మోగ్లీని భగీర అనే నల్ల చిరుత తీసుకెళ్లి అకీలా అనే తోడేళ్ల నాయకుడికి అప్పగిస్తుంది  తోడేళ్ల గుంపంతా కలిసి మోగ్లీని ప్రేమగా పెంచుతాయి  ఐతే క్రూర మనస్తత్వం ఉన్న షేర్ ఖాన్ అనే పులికి మాత్రం మోగ్లీ అంటే గిట్టదు  కరవు వెళ్లిపోగానే అతణ్ని చంపేయడానికి కాచుకుని ఉంటుంది  ఈ సంగతి తెలిసి భగీరాతో పాటు తోడేళ్ల గుంపు అతణ్ని మనుషులుండే చోటికి పంపించేయాలని చూస్తాయి  కానీ మోగ్లీకి అడవిని వదిలి వెళ్లడం ఇష్టముండదు  అయినా తప్పనిసరి పరిస్థితుల్లో భగీరాతో కలిసి ప్రయాణం మొదలుపెడతాడు  ఇంతలో షేర్ ఖాన్ వీళ్లపై దాడికి దిగుతుంది  ఈ దాడి నుంచి తప్పించుకుని మోగ్లీ ఎలా బయటపడ్డాడు ఆ తర్వాత అతడికి ఎలాంటి పరిస్థితులు ఎదురయ్యాయి చివరికి మోగ్గీ షేర్ ఖాన్ మీద ఎలా గెలిచాడు అన్నది మిగతా కథ   విశ్లేషణ   జంగిల్ బుక్ కథ మనకు తెలియంది కాదు ఐతే ఒకప్పుడు కార్టూన్ క్యారెక్టర్లతో తెరకెక్కిన మామూలు ఎపిసోడ్లకు పులకించిపోయిన ప్రేక్షకులకు ఈ సరికొత్త ‘జంగిల్ బుక్’ అద్భుతమైన అనుభూతిని పంచుతుంది  ఒక్క మాటలో చెప్పాలంటే ఇదొక విజువల్ వండర్  మనల్ని మరో ప్రపంచంలోకి తీసుకెళ్లి విహార యాత్ర చేయించి నవ్వించి భయపెట్టి కొన్నిసార్లు గుండె తడి చేసి ఎమోషన్లను తట్టిలేపి చివరగా ఒక గొప్ప అనుభూతితో థియేటర్ల నుంచి బయటికి వచ్చేలా చేస్తుంది   ‘జంగిల్ బుక్’లో ఉన్నది ఒకే ఒక్క నటుడు  అతను నీల్ సేథి  మిగతావన్నీ కూడా యానిమేటెడ్ క్యారెక్టర్లే  కానీ సినిమా మొదలైన కాసేపటికే అవి యానిమేటెడ్ క్యారెక్టర్లన్న సంగతి మరిచిపోతుంది  అవి నిజంగా జీవం ఉన్న పాత్రలే అన్నట్లుగా సినిమాలో లీనమైపోతాం  బెంగాల్ టైగర్ క్రూరత్వం చూసి కసి పెంచుకుంటాం  తోడేలు తల్లి బాధ చూసి కరిగిపోతాం నల్ల చిరుత గొప్ప మనసుకి సెల్యూట్ కొడతాం ఎలుగుబంటి చమత్కారానికి నవ్వుకుంటాం అడవిని కాపాడటానికి ఏనుగులు చేసే ప్రయత్నం చూసి హ్యాట్సాఫ్ అనుకుంటాం మొత్తంగా ఈ పాత్రలన్నింటినీ అంతగా ఓన్ చేసుకుంటాం   త్రీడీలో అద్భుతమైన విజువల్ ఎఫెక్టుల మధ్య ‘జంగిల్ బుక్’ చూస్తున్నంతసేపూ నిజంగా మనం ఓ దట్టమైన అడవిలో జంతువుల మధ్య సంచరిస్తున్న భావన కలుగుతుంది  ఎక్కడా అసహజంగా అనిపించకుండా అత్యద్భుతంగా సమకూరిన విజువల్ ఎఫెక్టులు సినిమాకు ప్రధాన ఆకర్షణ కాగా యానిమేటెడ్ రూపంలో జంతువుల్ని సృష్టించి వాటితో డైలాగులకు తగ్గట్లుగా అద్భుతమైన హావభావాలు పలికించిన తీరుకు ముగ్ధులైపోవడం ఖాయం  పలికే ప్రతి మాటకు తగ్గట్లుగా జంతువుల హావభావాలు చూస్తుంటే అవి నిజమైన జంతువులేనా వాటికి నిజంగానే మాటలు వచ్చేశాయా అన్న భ్రమలు కలగడం ఖాయం   కేవలం విజువల్ ఎఫెక్టులతో కంటికి ఇంపైన దృశ్యాలు చూపించి పంపేయకుండా ఓ మంచి కథను చెప్పడానికి మనలోని ఎమోషన్లను తట్టి  లేపడానికి ప్రయత్నించడం ‘జంగిల్ బుక్’లోని ప్రత్యేకత  కొడుకులా పెంచుకున్న మోగ్లీ తనను వదిలి వెళ్లిపోతున్నపుడు తోడేలు తల్లి బాధ చూస్తే ఓ భారమైన ఫీలింగ్ కలుగుతుంది  ఎలుగుబంటి మోగ్లీ మనసు విరిచేసే మాటలు మాట్లాడి ఓ నిట్టూర్పు విడిచినపుడు కూడా అలాంటి భావనే కలుగుతుంది  ఇక సందర్భోచితంగా వినోదాన్నిచ్చే సన్నివేశాలకు మాటలకు కొదవలేదు  చివర్లో మోగ్లీ షేర్ ఖాన్ పని పట్టే దృశ్యాలు ఉత్కంఠ రేపుతాయి  ఉద్వేగాన్ని కలిగిస్తాయి  అక్కడక్కడా కొన్ని సన్నివేశాలు కొంచెం నత్తనడకన సాగినట్లు కనిపించినా కానీ ఓవరాల్ గా ‘జంగిల్ బుక్’ మంచి అనుభూతిని కలిగిస్తుంది    మోగ్లీ పాత్రలో నీల్ సేథి అద్భుతంగా నటించాడు  చుట్టూ ఏమీ లేకున్నా అంతా ఉన్నట్లు ఆ చిన్న పిల్లాడు అలా ఊహించుకుని నటించడం చిన్న విషయం కాదు  ఇక సాంకేతిక వర్గం పనితనం గురించి ఎంత చెప్పినా తక్కువే  వాల్ట్ డిస్నీ నిర్మాణ విలువలు అద్భుతం  సంగీతం ఛాయాగ్రహణం విజువల్ ఎఫెక్టులు అన్నీ అద్భుతంగా కుదిరాయి  తెలుగు డబ్బింగ్ కూడా బాగానే చేశారు  మాటలు బాగున్నాయి  చిన్నా పెద్దా అని తేడా లేకుండా ఎవ్వరైనా ఈ ‘జంగిల్ బుక్’ను ఆస్వాదించవచ్చు  పిల్లలు ఎలాగూ ఈ చిత్రంతో ఈజీగా కనెక్టయిపోతారు  ఇక నిన్నటితరం ప్రేక్షకులు నాటి జంగిల్ బుక్ జ్జాపకాల్ని గుర్తు తెచ్చుకుని వెండితెరకెక్కిన తమ ఫేవరెట్ కార్టూన్ సిరీస్ చూసి ఓ గొప్ప అనుభూతికి లోనవుతారు  ఇదేదో పిల్లల సినిమా అని తేలిగ్గా తీసేయకుండా కుటుంబ సమేతంగా ‘జంగిల్ బుక్’ చూసి ఆస్వాదించవచ్చు  ఐతే ‘జంగిల్ బుక్’ను సరిగ్గా అనుభూతి చెందాలంటే త్రీడీలోనే చూడాలి   
__________________________
  భైరవ్ సింగ్ శరద్ ఖేల్కర్ అనే దుర్మార్గుడి అరాచకాలకు అల్లాడిపోతుంటుంది రతన్ పూర్ గ్రామం  రాజ కుటుంబానికి చెందిన అర్షి దేవి కాజల్ అగర్వాల్ భైరవ్ వల్ల తన తల్లిదండ్రుల్ని కోల్పోతుంది  భైరవ్ కన్ను ఆమె మీద కూడా పడుతుంది  దీంతో రాజకుటుంబానికి విధేయుడైన హరినారాయణ ముఖేష్ రుషి అర్షిని కాపాడటానికి భైరవ్ కు అడ్డుకట్ట వేయడానికి సర్దార్ గబ్బర్ సింగ్ పవన్ కళ్యాణ్ను రప్పిస్తాడు  ముందు అల్లాటప్పాగా కనిపించిన సర్దార్ ఆ తర్వాత భైరవ్ కు తలపోటులా తయారవుతాడు  సర్దార్ తన కార్యకలాపాలకు అడ్డుపడటంతో పాటు అర్షికి దగ్గరవడంతో భైరవ్ తట్టుకోలేకపోతాడు  సర్దార్ ను అదను చూసి దెబ్బ కొడతాడు  మరి సర్దార్ ఆ దెబ్బ నుంచి కోలుకుని భైరవ్ ఆట ఎలా కట్టించాడన్నది మిగతా కథ   కథనం-విశ్లేషణ   ‘సర్దార్ గబ్బర్ సింగ్’ టైటిల్స్ లోనే ‘‘ఈ చిత్రం నా అభిమానులకు అంకితం’’ అని వేసుకున్నాడు పవన్ కళ్యాణ్  ఈ మాట అక్షరాలా నిజం ‘సర్దార్’ పవన్ తన అభిమానుల కోసమే చేసిన సినిమా  పవన్ అల్లరి వేషాలు అతడి మేనరిజమ్స్ అతడి డ్యాన్సులు అతడి ఫైట్లు అతడి విన్యాసాలు నచ్చేవారికి ‘సర్దార్ గబ్బర్ సింగ్’ బాగానే అనిపిస్తుంది  ఐతే సగటు ప్రేక్షకుడికి మాత్రం ‘సర్దార్’ సగటు చిత్రంలాగే అనిపిస్తుంది   ‘సర్దార్ గబ్బర్ సింగ్’ కథేంటన్నది ట్రైలర్లోనే విప్పేశారు  ఒకరకంగా కొత్త కథమీ ఆశించొద్దని ట్రైలర్ తోనే హింట్ ఇచ్చేశారు  ఐతే కథ ఎలా ఉన్నప్పటికీ కథనం బాగుంటే ప్రేక్షకులు ఎంగేజ్ అయిపోతారు  ‘సర్దార్ గబ్బర్ సింగ్’లో అదే మిస్సయింది  కేవలం పవన్ విన్యాసాలతోనే ప్రేక్షకుల్ని రెండు గంటల 43 నిమిషాలు కూర్చోబెట్టాలనుకోవడం దుస్సాహసం  పవన్ హీరోగా తన అభిమానుల్ని ఎంతగా ఎంటర్టైన్ చేయాలో అంతగా చేశాడు  కానీ రచయితగా మాత్రం పవన్ సక్సెస్ కాలేకపోయాడు  అతడు అందించిన కథాకథనాలే ‘సర్దార్’కు పెద్ద మైనస్ పాయింట్స్   గబ్బర్ సింగ్ పవన్ కళ్యాణ్ ను అభిమానులు ఎలా చూడాలనుకుంటారో అలా చూపించిన సినిమా  ఐతే పవన్ అభిమానుల్ని ఉర్రూతలూగిస్తూనే సగటు ప్రేక్షకుడిని కూడా అలరించింది ఆ చిత్రం  ‘గబ్బర్ సింగ్’ స్ఫూర్తితో తెరకెక్కిన ‘సర్దార్ గబ్బర్ సింగ్’ పవన్ అభిమానుల్ని అలరించే విషయంలో మాత్రమే విజయవంతమైంది  అభిమానుల్ని దృష్టిలో ఉంచుకునే రకరకాల ఆకర్షణలు జోడించే ప్రయత్నం చేశారు కానీ కథాకథనాల మీద మాత్రం పవన్ కానీ దర్శకుడు బాబీ కానీ పెద్దగా దృష్టిపెట్టినట్లు కనిపించదు   చెప్పుకోదగ్గ కథంటూ ఏమీ లేకపోయినా ప్రథమార్ధం వరకు పవన్ పంచే వినోదంతో - మాస్ మసాలా అంశాలతో బండి బాగానే నడిచిపోతుంది  ఇంట్రడక్షన్ సీన్ నుంచే పవన్ డ్రైవర్ సీట్లోకి వచ్చేసి వన్ మ్యాన్ షో మొదలుపెట్టేస్తాడు  కాజల్ తో అతడి రొమాన్స్ వర్కవుట్ కావడం తౌబా తౌబా సుబానల్లా లాంటి మంచి పాటలు పడటం ఇంటర్వెల్ ముందు సినిమాకు హైలైట్ అనదగ్గ యాక్షన్ ఎపిసోడ్ ఆకట్టుకోవడంతో ఫస్టాఫ్ వరకు పైసా వసూల్ అనిపిస్తుంది ‘సర్దార్ గబ్బర్ సింగ్’   ఐతే ద్వితీయార్ధానికి వచ్చేసరికి కథనం ఓ తలా తోకా లేకుండా సాగుతుంది  ఏ సన్నివేశం ఎందుకొస్తుందో తెలియనట్లు గందరగోళానికి గురి చేస్తూ ఒకదాని తర్వాత ఒకటి సంబంధం లేని సీన్స్ వచ్చి పడుతుంటాయి  అసలే సన్నివేశాల్లో పస లేదంటే హడావుడి ఎడిటింగ్ కారణంగా చాలా సన్నివేశాలు అర్ధంతరంగా ముగిసిపోయిన ఫీలింగ్ కలుగుతుంది  ప్రథమార్ధం వరకు కథంటూ ఏమీ లేకపోయినా చెల్లిపోయింది కానీ ద్వితీయార్ధంలో కూడా అలాగే నడిపించేసరికి కథనం నత్తనడకన సాగుతుంది  హీరో-విలన్ మధ్య సంఘర్షణ అన్నదే లేకుండా ఏకపక్షంగా కథనాన్ని నడిపించడంతో ఆసక్తి సన్నగిల్లిపోతుంది  ఓ దశలో విలన్ పాత్ర పూర్తిగా పక్కకు వెళ్లిపోయి కథనంతో సంబంధం లేని సన్నివేశాలు వచ్చిపోతుంటాయి    హీరోకు ఏదో ఒక సమస్య పెట్టాలి తప్పదు అన్నట్లు క్లైమాక్స్ ముందు హడావుడిగా అతణ్ని ఇబ్బందులు సృష్టించినట్లుంది తప్ప హీరో-విలన్ వైరాన్ని సరిగా ఎస్టాబ్లిష్ చేయలేదు  హీరో కేసులో ఇరుక్కోవడం హీరోయిన్ విలన్ తో పెళ్లికి ఒప్పుకోవడం ఇవన్నీ కూడా డ్రమటిగ్గా అనిపిస్తాయి  అభిమానుల్ని అలరించడం కోసం  ‘సంగీత్’ ఎపిసోడ్ కూడా బలవంతంగా ఇరికించినట్లు అనిపిస్తుంది  ఐతే ఇందులో వీణ స్టెప్పుతో పాటు పవన్ డ్యాన్సులు - మేనరిజమ్స్ అన్నీ అభిమానుల్ని ఉర్రూతలూగిస్తాయి  ఓవరాల్ గా చూస్తే పవన్ అభిమానుల వరకు వినోదానికి ఢోకా లేని సినిమా ‘సర్దార్ గబ్బర్ సింగ్’   నటీనటులు   సందేహం లేదు ‘సర్దార్ గబ్బర్ సింగ్’ పవన్ వన్ మ్యాన్ షో  ప్రతి సన్నివేశంలోనూ తన అభిమానుల్ని అలరించడం కోసం పవన్ వంద శాతం ప్రయత్నం చేశాడు  అతడి మేనరిజమ్స్ డైలాగులు డ్యాన్సులు ఫైట్లు అన్నీ అభిమానుల్ని ఉర్రూతలూగిస్తాయి  యువరాణి పాత్రలో కాజల్ ఒదిగిపోయింది  ఆమె అందం అభినయం రెండూ ఆకట్టుకుంటాయి  విలన్ శరద్ ఖేల్కర్ ఓకే అనిపిస్తాడు  అతడికి డబ్బింగ్ కుదర్లేదు  వాయిస్-లిప్ సింకవ్వలేదు  ఈ పాత్రలో కూడా పెద్దగా విశేషమేమీ లేదు  బ్రహ్మానందం ఓ మోస్తరుగా నవ్వించాడు  ఊర్వశి కూడా బాగా చేసింది  ముఖేష్ రుషి ఆకట్టుకున్నాడు  కబీర్ సింగ్ ది చాలా మామూలు పాత్ర  ఆలీ-నర్రా శీను-బ్రహ్మాజీ-రఘుబాబు వీళ్లందరికీ కూడా తమ టాలెంట్ చూపించే అవకాశమేమీ రాలేదు    సాంకేతికవర్గం   దేవిశ్రీ ప్రసాద్ సంగీతం అంత ప్రత్యేకంగా ఏమీ లేదు  ఇంతకుముందు పవన్ తో చేసిన సినిమాలన్నింటితో పోలిస్తే ఇదే వీక్ ఔట్ పుట్ అని చెప్పాలి  తౌబా తౌబా పాట ఒక్కటే ప్రత్యేకంగా అనిపిస్తుంది  సుభానల్లా నీ చేపకళ్లు పాటలు కూడా పర్వాలేదనిపిస్తాయి  ఐతే తౌబా తౌబా మినహాయిస్తే పాటల చిత్రీకరణ పేలవం  హడావుడిగా మొక్కుబడిగా చుట్టేసినట్లు అనిపిస్తుంది  బ్యాగ్రౌండ్ స్కోర్ మామూలుగా ఉంది  ఆర్థర్ విల్సన్ ఛాయాగ్రహణం బాగుంది  ఇంటర్వెల్ ముందు వచ్చే యాక్షన్ ఎపిసోడ్లో కెమెరా పనితనం కనిపిస్తుంది  సాంకేతిక నిపుణుల్లో అందరికంటే ఎక్కువ కష్టం ఆర్ట్ డైరెక్టర్ బ్రహ్మ కడలిదే  సినిమాలో ప్రతి సన్నివేశంలో ఆర్ట్ వర్క్ కనిపిస్తుంది  విడుదలకు ముందు ‘సర్దార్’ టీం పడ్డ హడావుడి ప్రభావం సినిమా మీద పడింది  ఎడిటింగ్ గందరగోళంగా తయారైంది  నిర్మాణ విలువలు బాగున్నాయి  సాయిమాధవ్ బుర్రా మంచి మాటలు రాశాడు  ‘‘ప్రతి వాడూ భూమి నా సొంతం అనుకుంటాడు కానీ ఈ భూమికే ప్రతి ఒక్కడూ సొంతం’’ లాంటి ఫిలసాఫికల్ డైలాగులతో పాటు పంచ్ డైలాగులు కూడా ఆకట్టుకుంటాయి  డైరెక్టర్ బాబీ పవన్ స్క్రిప్టుకు కమర్షియల్ ముద్ర వేసే ప్రయత్నం చేశాడు కానీ దర్శకుడిగా తన ముద్రంటూ ఏమీ చూపించలేకపోయాడు  అతను దాదాపుగా పవన్ ఆలోచనలకు తగ్గట్లే పని చేశాడు    చివరగా సర్దార్ గబ్బర్ సింగ్ పవన్ అభిమానులకు మాత్రమే   
__________________________
  సావిత్రి నందిత చిన్నప్పట్నుంచే పెళ్లి అంటే పిచ్చి ఉన్న అమ్మాయి  తన అక్క పెళ్లి ఇష్టం లేక ఇల్లు వదిలి వెళ్లి పోతుంటే తన వల్ల పడే మచ్చతో తన పెళ్లికి ఎక్కడ ఇబ్బంది వస్తుందో అని ఆమెను పట్టించేసే స్థాయి ఉంటుంది ఆమె పెళ్లి పిచ్చి  ఇలాంటి అమ్మాయిని తొలి చూపులోనే ప్రేమిస్తాడు రిషి నారా రోహిత్  ఐతే రిషి ఎంతగా వెంటపడ్డా సావిత్రి మాత్రం కరగదు  అప్పటికే తనకు ఇంట్లో చూసిన సంబంధమే చేసుకుంటానని తెగేసి చెబుతుంది  ఐతే సావిత్రికి ఇంట్లో చూసిన అబ్బాయి రిషినే  కానీ ఈ సంగతి తెలియక సావిత్రి తండ్రిని వేరే సంబంధం చూసుకోమంటాడు రిషి  అసలు విషయం తెలిశాక సావిత్రి ఇంటికి వెళ్తే ఆమె తండ్రి అతణ్ని బయటికి గెంటేస్తాడు  సావిత్రి ఇంకో పెళ్లికి రెడీ అయిపోతుంది  ఈ స్థితిలో రిషి ఏం చేశాడు తను ప్రేమించిని అమ్మాయిని ఎలా సొంతం చేసుకున్నాడు అన్నది మిగతా కథ   కథనం-విశ్లేషణ   కొన్నిసార్లు కథ కొత్తగా ఉన్నా సరైన ఫలితం రాకపోవచ్చు  కొన్నిసార్లు పాత కథనే రీసైకిల్ చేసి కథనం సరికొత్తగా ఉండేలా చూసుకుంటే మంచి ఫలితాన్నందుకోవచ్చు  యువ దర్శకుడు పవన్ సాధినేని తన రెండు సినిమాలతో ఇలాంటి అనుభవాన్నే అందుకున్నాడు  ‘ప్రేమ ఇష్క్ కాదల్’ లాంటి విభిన్నమైన సినిమాతో దర్శకుడిగా పరిచయమైన పవన్ ఆ చిత్రంతో సక్సెస్ అందుకోలేకపోయాడు  దర్శకుడిగా తన రెండో ప్రయత్నంలో తీసిన ‘సావిత్రి’ కథ కొత్తదేమీ కాదు  ‘పరుగు’ తరహా సినిమాలు చాలావాటినే గుర్తు చేస్తుంది ఈ కథ  కానీ ఈ పాత కథనే ఆహ్లాదకరమైన కథనంతో రెండు గంటల పాటు ఎక్కడా బోర్ కొట్టించకుండా చెప్పడంలో ప్రేక్షకుల్ని ఎంటర్టైన్ చేయడంలో పవన్ విజయవంతమయ్యాడు   షార్ట్ ఫిల్మ్ బ్యాగ్రౌండ్ తో వచ్చిన చాలామంది దర్శకుల్లో కనిపించే ప్రత్యేకత సింపుల్ హ్యూమర్ తో ఏ హడావుడి లేకుండా చాలా మామూలుగా అనిపించే సన్నివేశాలతోనే ఆహ్లాదంగా కథనాన్ని నడిపించడం పవన్ సాధినేని కూడా ఆ మ్యాజిక్ తోనే ‘సావిత్రి’ని ప్రేక్షకులకు చేరువ చేశాడు  ‘సావిత్రి’లో ఏ సన్నివేశమూ అంత గొప్పగా అంత ప్రత్యేకతంగా అనిపించదు  కానీ ప్రతి సన్నివేశం ప్రేక్షకుల్ని ఎంగేజ్ చేసేలా ఉంటుంది  లైవ్లీగా ఉండే పాత్రలు తయారు చేసుకుని వాటికి తగ్గ నటీనటుల్ని ఎంచుకుని మంచి సన్నివేశాలు వాటికి తగ్గ మాటలు కూర్చుకుని కథనాన్ని పరుగులు పెట్టించాడు పవన్   ఈ కథ పాతదే అయినా హీరోయిన్ కోణంలో కథ రాసుకోవడం ‘సావిత్రి’ ప్రత్యేకత  పెళ్లంటే పడి చచ్చే అమ్మాయి చుట్టూ కథ నడపడం అన్నదే ‘సావిత్రి’లో యునీక్ గా అనిపించే పాయింట్  తెలుగులో ఇలాంటి పాయింట్ తో సినిమా రావడం అరుదు  హీరోయిన్ పాత్ర కూడా టిపికల్ గా ఉండటంతో కథ ఆసక్తికర మలుపులు తిరుగుతుంది  ఇక హీరో పాత్ర కూడా మాంచి ఎంటర్ టైనింగ్ గా సాగడంతో వినోదానికి ఢోకా లేకపోయింది  రైలు ప్రయాణం రోడ్ జర్నీ నేపథ్యంలో సాగే ప్రథమార్ధాన్ని సరదాగా నడిపించే ప్రయత్నం చేశాడు దర్శకుడు  హీరో పాత్ర మంచి వినోదాత్మకంగా సాగడం ప్రభాస్ శీను-షకలక శంకర్-పోసాని కృష్ణమురళి-సత్య తమవంతుగా సహాయ పాత్ర పోషించడంతో కామెడీ బాగా వర్కవుటైంది  శరవేగంగా ప్రథమార్ధం ముగిసిపోతుంది   ద్వితీయార్ధం కూడా కొంత వరకు వినోదాత్మకంగానే సాగుతుంది  ఫిష్ వెంకట్ అండ్ బ్యాచ్ తో హీరో ఆటాడుకునే సన్నివేశాలు బాగా నవ్విస్తాయి  ఇక చివరి అరగంటను ఎమోషనల్ గా నడిపించాడు దర్శకుడు  హీరోయిన్ కుటుంబంలో రియలైజేషన్ వచ్చే చివరి 20 నిమిషాల ఎపిసోడ్ సినిమాకు హైలైట్  మరీ ఎక్కువ డ్రామాకు అవకాశం ఇవ్వకుండా చకచకా సినిమాను ముగించేశాడు పవన్  నటీనటుల చక్కటి పెర్ఫామెన్స్ కు తోడు మంచి డైలాగులు కూడా తోడవడంతో పతాక సన్నివేశాల్లో ఎమోషన్ బాగా పండింది  ఈ సన్నివేశాలు కొంత వరకు ‘పరుగు’ సినిమాను తలపించినప్పటికీ హీరోయిన్ పాత్ర కొంచెం గందరగోళంగా అనిపించినప్పటికీ పతాక సన్నివేశాలు మెప్పిస్తాయి   కథలో కొత్తదనం లేకపోవడం ప్రేక్షకులకు కొంత నిరాశ కలిగించవచ్చు  అలాగే హీరో హీరోయిన్ల మధ్య రొమాన్స్ సరిగా పండలేకపోవడం సినిమాకు మైనస్  ప్రథమార్ధంలో పూర్తిగా వినోదం మీదే దృష్టిపెట్టిన దర్శకుడు లవ్ స్టోరీని బిల్డ్ చేసే ప్రయత్నం చేయలేదు  హీరో హీరోయిన్ల మధ్య ప్రేమ పుట్టడానికి సరైన కారణాలు కనిపించవు  రోహిత్-నందిత మధ్య కెమిస్ట్రీ అంత బాగా పండలేదు కూడా  హీరోను అంత మెచ్యూర్డ్ గా చూపించి హీరోయిన్ని మరీ తింగరిదానిలా ప్రొజెక్ట్ చేయడంతో వచ్చింది సమస్య  ఈ మైనస్ లను మినహాయిస్తే ‘సావిత్రి’ మంచి ఫీల్ గుడ్ ఫ్యామిలీ ఎంటర్టైనర్   నటీనటులు   నారా రోహిత్ అంటే నచ్చని వాళ్లు కూడా ఈ సినిమాతో అతడి అభిమానులుగా మారిపోతారు  అంత బాగా రిషి పాత్రను పండించాడు రోహిత్  సినిమా సినిమాకు అతడిలో కాన్ఫిడెన్స్ లెవెల్స్ పెరిగిపోతున్నాయి  బహుశా అది మంచి కంటెంట్ ఉన్న సినిమాల్నే ఎంచుకోవడం వల్ల వచ్చిన ఆత్మవిశ్వాసమే కావచ్చు  హీరోయిన్ అక్కతో ఆమె చెల్లెలి గురించి మాట్లాడే సన్నివేశంలో రోహిత్ ప్రత్యేకత ఏంటన్నది తెలుస్తుంది  పతాక సన్నివేశాల్లోనూ అతను అదరగొట్టాడు  గత సినిమాలతో పోలిస్తే ఇందులో అతడి కామెడీ టైమింగ్ కూడా బాగుంది  ఎప్పట్లాగే రోహిత్ డైలాగ్ మాడ్యులేషన్ సూపర్బ్  నందిత కూడా బాగా నటించింది  ఈ పాత్రకు ఆ అమ్మాయే కరెక్ట్ అనిపించింది  ఐతే పాత్ర పరంగా తలెత్తిన గందరగోళం వల్ల కొన్ని చోట్ల నందిత కూడా ఏం చేయాలో తోచనట్లు నటించింది  హీరోయిన్ తండ్రిగా మురళీ శర్మ బాబాయిగా అజయ్ హుందాగా నటించారు  ప్రభాస్ శీను షకలక శంకర్ పోసాని సత్య ఫిష్ వెంకట్ వీళ్లందరూ తమ పరిధిలో బాగానే నవ్వించారు  సత్యం రాజేష్ ధన్య బాలకృష్ణన్ వెన్నెల కిషోర్ మధునందన్ శ్రీముఖి వీళ్లంతా కూడా బాగాచేశారు  విలన్ గా రవిబాబు పెద్దగా రిజిస్టర్ కాడు    సాంకేతికవర్గం   ‘సావిత్రి’కి సాంకేతిక నిపుణులు పెద్ద బలంగా నిలిచారు  శ్రావణ్ సంగీతం రిఫ్రెషింగ్ గా అనిపిస్తుంది  ఆహ్లాదకరమైన నేపథ్య సంగీతంతో సినిమా అంతా ఒక ఫీల్ తో సాగిపోయేలా చేశాడు శ్రావణ్  పాటలు కూడా బాగున్నాయి  సావిత్రి థీమ్ మ్యూజిక్ ఆకట్టుకుంటుంది  వసంత్ ఛాయాగ్రహణం కూడా సినిమాకు ముఖ్య ఆకర్షణ  సినిమాకు కలర్ ఫుల్ లుక్ ఇచ్చాడు వసంత్  ద్వితీయార్ధంలో ముఖ్యంగా పతాక సన్నివేశాల్లో కెమెరా పనితనం బాగా కనిపిస్తుంది  పాటల చిత్రీకరణ కూడా బాగుంది  నిర్మాణ విలువలకూ ఢోకా లేదు  కృష్ణచైతన్య ప్రథమార్ధంలో లైవ్లీగా ఉండేలా డైలాగ్స్ రాశాడు  అలాగే ద్వితీయార్ధంలో ఎమోషనల్ సీన్స్ లోనూ వాటికి తగ్గ మాటలతో ఆకట్టుకున్నాడు  ‘‘వద్దనుకుంటే ఒక నిమిషం  కానీ కావాలనుకుంటే ఒక జీవితం’’ ‘‘మీ ప్రేమ ఖర్చులో కనిపిస్తోంది  నా ప్రేమ వాళ్లను కొట్టడంలో కనిపిస్తోంది’’ లాంటి డైలాగ్స్ గుర్తుండిపోతాయి  ఇక పవన్ సాధినేని దర్శకుడిగా తనదైన ముద్ర వేశాడు  యూత్ తో పాటు ఫ్యామిలీ ఆడియన్స్ కు కూడా కనెక్టయ్యేలా సినిమాను తీర్చిదిద్ది ఈ ట్రెండుకు సరిపోయే దర్శకుడనిపించుకున్నాడు పవన్  అతడి దర్శకత్వ శైలి ఆకట్టుకుంటుంది  ఫ్యామిలీ ఎంటర్ టైనర్స్ ను మలచడంలో పవన్ ప్రతిభను ‘సావిత్రి’ బాగానే ఎలివేట్ చేసింది   చివరగా సావిత్రి ఫీల్ గుడ్ ఫ్యామిలీ ఎంటర్ టైనర్  
__________________________
  శీను కార్తి దొంగతనాలు చేస్తూ బతికేసే ఆవారా కుర్రాడు  శ్రీను అంటే అతడి ఫ్యామిలీలో ఎవ్వరికీ ఇష్టం ఉండదు  కష్టపడి కుటుంబాన్ని పోషిస్తున్న శీను తల్లి జయసుధ తప్పు చేసి  జైలుకెళ్లాడన్న కోపంతో అతణ్ని ఇంటి నుంచి బయటకు గెంటేస్తుంది  శ్రీను చెల్లెలు తమ్ముడు కూడా అతణ్ని అసహ్యించుకుంటారు  ఈ పరిస్థితుల్లో జైలు నుంచి పెరోల్ పై వచ్చిన శీను తనపై ఉన్న కేసు కొట్టేయడానికి సత్ప్రవర్తనను చాటుకోవాల్సిన పరిస్థితి వస్తుంది  ఇలాంటి స్థితిలో ఓ ప్రమాదం వల్ల కాళ్లు చేతులు చచ్చుబడిపోయి చక్రాల కుర్చీకి పరిమితమైన బిలియనీర్ విక్రమాదిత్య నాగార్జునకు కేర్ టేకర్ గా చేరతాడతను  నైరాశ్యంలో బతుకుతున్న విక్రమాదిత్యలో శీను వచ్చాక ఎలాంటి మార్పులొచ్చాయి విక్రమాదిత్య వల్ల శీను జీవితం ఎలా మారింది వీళ్లిద్దరి బంధం ఎక్కడిదాకా వెళ్లింది అన్నది మిగతా కథ   కథనం - విశ్లేషణ   హ్యూమర్-ఎమోషన్ రెండూ పూర్తి విరుద్ధమైన విషయాలు  ఈ రెంటినీ కలగలిపి ఓ సినిమా చేయడం  ప్రేక్షకుల్ని రెండు విధాలుగానూ సంతృప్తి పరచడం కష్టమైన విషయం  ‘ఊపిరి’ ప్రత్యేకతంగా నిలబెట్టేది ఈ కలయికే  ఓవైపు సున్నితమైన హాస్యంతో ఆద్యంతం నవ్విస్తూ పెదాలపై చిరునవ్వు చెరిగిపోకుండా చేస్తూనే అక్కడక్కడా గాఢమైన ఎమోషన్లను మనసుకు హత్తుకునేలా పండిస్తూ కళ్లను తడి చేస్తుంది ‘ఊపిరి’  ఫ్రెంచ్ మూవీ ‘ది ఇన్ టచబుల్స్’కు చక్కటి అడాప్షన్ ‘ఊపిరి’    ఎంత డబ్బున్నా మానసిక ప్రశాంతత లేని బిలియనీర్ డబ్బు తప్ప తన సమస్యలకు ఏదీ పరిష్కారం కాదనుకునే దొంగ పరస్పర విరుద్ధమైన వ్యక్తుల మధ్య సాగే బంధం నేపథ్యంలో అల్లుకున్న ‘ఊపిరి’ కథ సినిమాకు ప్రధాన ఆకర్షణ  కథాకథనాలు కొంతవరకు ‘గమ్యం’ను తలపిస్తాయి  ఎక్కువ పాత్రలేమీ లేకుండానే ఏ హడావుడి లేకుండానే ఆహ్లాదంగా సాగిపోయే ‘ఊపిరి’ కథనం మనసుకు హాయి గొలుపుతుంది  కమెడియన్ సాయమేమీ లేకుండా శీను పాత్రలో కార్తి పండించిన వినోదం సినిమాకు ప్రధాన ఆకర్షణ  ముఖ్యంగా ప్రథమార్ధం మొత్తాన్ని శీను పాత్రే నడిపిస్తుంది   ఎమోషన్ల మీద పెద్దగా ఫోకస్ పెట్టకుండా చాలా వరకు వినోద ప్రధానంగానే ప్రథమార్ధాన్ని నడిపించడంతో గంటంపావు సినిమా ఎలా గడిచిపోయిందో తెలియనట్లు సాగిపోతుంది  పెయింటింగ్ నేపథ్యంలో వచ్చే కామెడీ సీన్స్ ప్రథమార్ధానికి హైలైట్  ముఖ్యంగా కార్తి-ప్రకాష్ రాజ్ కాంబినేషన్ లో వచ్చే సన్నివేశాలు బాగా ఆకట్టుకుంటాయి  ఏ హడావుడి లేకుండా పంచ్ డైలాగులు లేకుండా కమెడియన్లెవ్వరూ లేకుండా కడుపుబ్బ నవ్వించే ఇలాంటి సన్నివేశాలు ఈ మధ్య కాలంలో చూసి ఉండం  ఈ సింపుల్ హ్యూమరే ‘ఊపిరి’ అతి పెద్ద బలం    ‘ఊపిరి’ సినిమా ఏంటో చెప్పే ఓ సన్నివేశం గురించి మాట్లాడుకుందాం  తన చెల్లెలి జీవితాన్ని నిలబెట్టే సాయం తన యజమాని చేయడంతో ఎమోషన్ అయిపోతాడు శ్రీను పాత్రధారి  ఆ పాత్ర తాలూకు ఎమోషన్ ను ఫీలవుతూ మనసు బరువెక్కిన ఫీలింగ్ లో ఉండగా ‘‘నేను వెళ్తాను సార్ అసలే చెల్లి పెళ్లి ఖర్చులుంటాయ్ పెయింటింగ్స్ వేసుకోవాలి’’ అంటూ సీరియస్ గా ఓ కామెడీ డైలాగ్ వేసి మొత్తం వాతావరణాన్ని తేలిక చేసి ప్రేక్షకుల పెదాలపై మళ్లీ చిరునవ్వు మొలిపిస్తుంది ఆ పాత్ర  కన్నీళ్లు తెప్పిస్తున్నట్లే తెప్పించి అంతలోనే ముఖంపై చిరునవ్వు పులుముకునేలా చేస్తుంది ఈ సన్నివేశం  ‘ఊపిరి’ ఎసెన్స్ అంతా ఈ సన్నివేశంలోనే ఉంది  వినోదానికి వినోదం ఎమోషన్ కు ఎమోషన్ రెండు కలగలిసి సినిమా అంతా ప్రయాణం చేస్తాయి   ఐతే ప్రథమార్ధంతో సినిమాను ఓ స్థాయికి తీసుకెళ్లిన వంశీ ద్వితీయార్ధాన్ని మాత్రం అనుకున్నంత పకడబ్బందీగా నడపలేకపోయాడు  ప్యారిస్ ఎపిసోడ్ లో కథనం దారి తప్పుతుంది   డ్యాన్సర్ తో విక్రమాదిత్య డేటింగ్ ఆ తర్వాత అనుష్క పాత్ర చుట్టూ వచ్చే సన్నివేశాలు అంత ఎఫెక్టివ్ గా లేవు  కార్తి-తమన్నాల మధ్య పాట కూడా ఏదో తమన్నా గ్లామర్ ను కాస్తయినా వాడుకుని మాస్ ఆడియన్స్ ను కాస్త ఎంగేజ్ చేద్దాం అన్నట్లు పెట్టినట్లుంది  సినిమాలో ఆ పాట సింక్ కాలేదు  ప్రథమార్ధంలో వచ్చే ఐటెం సాంగ్ కూడా అంతే  ఇవి రెండూ సినిమా టోన్ ను కొంత దెబ్బ తీశాయి   ఐతే ప్యారిస్ ఎపిసోడ్ ముగిశాక మళ్లీ కథనం ట్రాక్ ఎక్కుతుంది  ఎమోషనల్ గా సాగే చివరి అరగంట సినిమాకు ఆయువుపట్టుగా నిలుస్తుంది  శ్రీను పాత్ర ఉన్నట్లుండి విక్రమాదిత్యకు దూరమై తన ఫ్యామిలీ దగ్గరికి వెళ్లిపోవడం కాస్త అసహజంగా అనిపించినా ప్రిక్లైమాక్స్ - క్లైమాక్స్ ల ఎమోషన్ మాత్రం బాగా పండింది  శీను తన తల్లికి దగ్గరయ్యే క్రమంలో వచ్చే సన్నివేశాలు కదిలిస్తాయి  ఇక చివర్లో తెలుగు సినిమాల తరహాలో మెలో డ్రామాకు అవకాశమివ్వకుండా సింపుల్ గా ముగించిన తీరు కూడా ఆకట్టుకుంటుంది   ఎమోషనల్ పార్ట్ వరకు ‘ది ఇన్ టచబుల్స్’లోని ఇంటెన్సిటీని ‘ఊపిరి’ మ్యాచ్ చేయలేదు కానీ ఓవరాల్ గా సినిమాలోని సోల్ ను మాత్రం మిస్సవలేదు  వినోదం విషయంలో మాతృక కంటే కూడా మంచి మార్కులు కొట్టేస్తుంది  ఓ ఫ్రెంచ్ సినిమా కథను నేటివిటీ సమస్య రాకుండా తెరకెక్కించిన తీరు ఆకట్టుకుటుంది  ఆ కథను ఇండియనైజ్ చేయడంలో ‘ఊపిరి’ టీమ్ సక్సెస్ అయింది  ‘ఊపిరి’లోని సింపుల్ హ్యూమర్ - ఎమోషన్స్ మల్టీప్లెక్స్ ఆడియన్స్ - ఫ్యామీలీస్ ను బాగా ఆకట్టుకునే అవకాశముంది  ఐతే కార్తి పాత్రతో మాస్ ప్రేక్షకులు కొంత వరకు కనెక్టయినప్పటికీ ఈ కథాకథనాలతో ఆ వర్గం ప్రేక్షకులు ఎంత వరకు కనెక్టవుతారన్నదాన్ని బట్టి సినిమా ఏ స్థాయి విజయం సాధిస్తుందన్నది ఆధారపడి ఉంటుంది   నటీనటులు  నాగార్జున నటన గురించి మాట్లాడ్డానికంటే ముందు ఆయన లాంటి స్టార్ హీరో ఈ పాత్ర చేయడానికి ఒప్పుకున్నందుకే హ్యాట్సాఫ్ చెప్పాలి  నాగ్ పాత్ర ఏంటన్నది ముందే తెలిసినా ఆయన్ని చక్రాల కుర్చీకి అతుక్కుపోయి ఉండే పాత్రలో చూసి జీర్ణించుకోవడానికి కొంత సమయం పడుతుంది  నాగ్ కూడా ఆ పాత్రకు అలవాటు పడ్డానికి కొంత ఇబ్బంది పడ్డ విషయం ప్రథమార్ధంలో కొన్ని సన్నివేశాల్లో అర్థమవుతుంది  కేవలం ఫేషియల్ ఎక్స్ ప్రెషన్స్ తోనే నటించాల్సి రావడంతో కొన్ని చోట్ల నాగ్ వీక్ గా కనిపించాడు  ఐతే పాత్రకు అలవాటు పడ్డాక ఆయన తన ప్రత్యేకతను చాటుకున్నాడు  ద్వితీయార్ధంలో వచ్చే ఎమోషనల్ సీన్స్ లో నాగ్ నటన ఆకట్టుకుంటుంది  ఇక నాగ్ కంటే కూడా సినిమాలో హైలైట్ అయింది సినిమాకు అసలైన ‘ఊపిరి’ ఇచ్చింది మాత్రం కార్తీనే  అమాయకత్వం-అల్లరి కలగలిపిన శీను పాత్రను అద్భుతంగా పండించాడు కార్తి  సినిమాలో వినోదాన్ని పండించే బాధ్యత దాదాపుగా తనే తీసుకున్నాడు  అలాగే ఎమోషనల్ సీన్స్ లో ఏడిపించాడు కూడా  తమన్నాది అనుకున్నంత ప్రాధాన్యమున్న పాత్రేమీ కాదు కానీ ఆమె తన పాత్రకు బాగానే న్యాయం చేసింది  ప్రకాష్ రాజ్ మంచి పాత్ర చేశాడు  హుందాగా నటించాడు  కార్తి కాంబినేషన్ లో వచ్చే సన్నివేశాల్లో ప్రకాష్ రాజ్ మంచి వినోదం పండించాడు  జయసుధ కార్తి చెల్లెలిగా చేసిన అమ్మాయి బాగా నటించారు  ఆలీ - తనికెళ్ల భరణి పాత్రలకు తగ్గట్లు నటించారు  అనుష్క - శ్రియ - గాబ్రియల్ - అడివి శేష్ అతిథి పాత్రల్లో మెరిశారు   సాంకేతికవర్గం   ఊపిరి తరహా ఫీల్ గుడ్ సినిమాలకు సంగీతం-ఛాయాగ్రహణం ఎంతో కీలకం  ఈ విషయంలో మ్యూజిక్ డైరెక్టర్ గోపీసుందర్ సినిమాటోగ్రాఫర్ పి ఎస్ వినోద్ నిరాశ పరచలేదు  గోపీ తన నేపథ్య సంగీతంతో సినిమాకు బలంగా నిలిచాడు  ఐటెం సాంగ్ డ్యూయెట్ మినహాయిస్తే మిగతా పాటలు కూడా బాగున్నాయి  సోల్ ఫుల్ మ్యూజిక్ ఇచ్చాడు గోపీ  పి ఎస్ వినోద్ తన కెమెరా పనితనం సినిమాను మరో స్థాయికి తీసుకెళ్లాడు  సినిమా ఆద్యంతం చాలా రిచ్ గా కనిపిస్తుంది  పీవీపీ సంస్థ ప్రత్యేకత మరోసారి కనిపిస్తుంది  ప్రొడక్షన్ వాల్యూస్ గొప్పగా ఉన్నాయి  అబ్బూరి రవి మంచి మాటలు రాశాడు  ఇక మున్నా-బృందావనం-ఎవడు లాంటి సినిమాలు చేసిన దర్శకుడు వంశీ పైడిపల్లి నుంచి ‘ఊపిరి’ తరహా సినిమాను ఆశించి ఉండం  ఇప్పటిదాకా తాను చేసిన సినిమాల ముద్ర నుంచి బయటికి వచ్చి పూర్తిగా భిన్నమైన ఫీల్ గుడ్ మూవీ తీశాడు  ‘ది ఇన్ టచబుల్స్’లోని సోల్ మిస్సవకుండానే తెలివిగా ఇండియనైజ్ చేసి మన నేటివిటీకి తగ్గట్లుగా చక్కగా తీర్చిదిద్దాడు వంశీ  ద్వితీయార్ధంలో కొంచెం పట్టు తప్పినట్లు కనిపించినా ఓవరాల్ గా స్క్రిప్టుపై అతడి పట్టు కనిపిస్తుంది    చివరగా- మనసు తలుపు తట్టే ‘ఊపిరి’   
__________________________
  సంజయ్ అలియాస్ సంజు సందీప్ కిషన్ ఓ సాఫ్ట్ వేర్ కంపెనీలో ఉద్యోగం చేస్తుంటాడు  అతడికి అమూల్య అలియాస్ అమ్ము అనీషా ఆంబ్రోస్ అనే గర్ల్ ఫ్రెండ్ ఉంటుంది  ఐతే కొన్ని కారణాల వల్ల అనుకోకుండా సంజు ఉద్యోగం కోల్పోతాడు  అదే టైంలో అతడి అక్క పెళ్లి చేయాల్సి వస్తుంది  దీంతో అత్యంత క్రూరుడైన వడ్డీ రాజా బాబీ సింహా దగ్గర అప్పు తీసుకుంటాడు  ఐతే సంజు ఆ తర్వాత చేసే ఉద్యోగ ప్రయత్నాలు ఫలించవు  వడ్డీ రాజాకు డబ్బు తిరిగివ్వలేని పరిస్థితి తలెత్తుతుంది  మరోవైపు అమ్ము తండ్రి వీళ్ల ప్రేమకు అడ్డం పడతాడు   ఇంకోవైపు సంజు బావ ఇతణ్ని కట్నం డబ్బులు అడుగుతాడు  ఇలా సమస్యలన్నీ ఒకేసారి అతణ్ని చుట్టుముడుతాయి  సంజు ఆ సమస్యలన్నింటి నుంచి ఎలా బయటపడ్డాడన్నది మిగతా కథ   కథనం - విశ్లేషణ   తెలుగు కాన్సెప్ట్ బేస్డ్ సినిమాలు చాలా తక్కువ  గతంలో ఒకటీ అరా సినిమాలు ఆ తరహాలో తెరకెక్కినా పెద్దగా ఆదరణ పొందలేదు  ఐతే ఈ మధ్య మన ప్రేక్షకుల అభిరుచి మారుతోంది  ‘భలే మంచి రోజు’ లాంటి కాన్సెప్ట్ బేస్డ్ థ్రిల్లర్ ను బాగానే ఆదరించారు  రన్ కూడా ఈ కోవలోని సినమానే  బ్యాడ్ టైం వెనుకే గుడ్ టైం వస్తుందనే కాన్సెప్ట్ ను ఆసక్తికర కథనం ద్వారా చెప్పే ప్రయత్నం చేశారు  స్క్రీన్ ప్లే ప్రధానంగా సాగే సినిమా ఇది  కాన్సెప్ట్ పరంగా ఇది మంచి ప్రయత్నమే  స్క్రీన్ ప్లే కూడా భిన్నంగా అనిపిస్తుంది  ఓ కొత్త తరహా సినిమా చూసిన ఫీలింగ్ కలిగిస్తుంది  ఐతే సినిమా అనుకున్నంత సీరియస్ గా సాగకపోవడం పాత్రల్లో ఇంటెన్సిటీ లేకపోవడం ప్రేక్షకులు కోరుకున్న స్థాయిలో థ్రిల్లింగ్ మూమెంట్స్ లేకపోవడంతో ‘రన్’ జస్ట్ ఓకే అనిపిస్తుంది కానీ ప్రత్యేకమైన ఫీలింగ్ మాత్రం ఇవ్వదు   ప్రథమార్ధంలో హీరోను ఒక్కో సమస్య చుట్టుముట్టడం నేపథ్యంలో కథనం కాస్త నెమ్మదిగా సాగుతుంది  పాత్రల పరిచయానికి పెద్దగా సమయం తీసుకోలేదు  హీరో హీరోయిన్ల లవ్ స్టోరీని కొన్ని మాటల్లో ఓ పాటలో ముగించేశారు  సందీప్ - అనీషాల మధ్య కెమిస్ట్రీ పెద్దగా వర్కవుట్ కాని నేపథ్యంలో ప్రేమకథను తక్కువ నిడివికే పరిమితం చేయడం కూడా మంచిదే అయింది  వడ్డీ రాజా పాత్ర ఆరంభం నుంచే ఆసక్తి రేపుతుంది  ప్రథమార్ధం ముగిసేసరికి హీరో సమస్యల్లో పీకల్లోతు మునిగిపోయే స్థితికి చేరుకుంటాడు  ప్రథమార్ధంలో వడ్డీ రాజాగా బాబీ సింహా బ్రహ్మాజీ - కాశీ విశ్వనాథ్ క్యారెక్టర్లు వినోదం పంచుతాయి  పద్మావతి పాత్రలో బ్రహ్మాజీ క్యారెక్టర్ పంచే వినోదం సినిమాలో పెద్ద రిలీఫ్   ద్వితీయార్ధంలో హీరో సమస్యలు పరిష్కారం అయ్యే దగ్గర్నుంచి కథనం ఊపందుకుంటుంది  సినిమా కాన్సెప్ట్ లో ఉన్న ప్రత్యేకత కూడా సెకండాఫ్ లోనే తెలిసొస్తుంది  క్లైమాక్స్ లో కోయిన్సిడెన్స్ లు మరీ ఎక్కువైపోవడం కొన్ని సన్నివేశాలు లాజిక్ లేకుండా సాగడం  ఇబ్బందిగా అనిపిస్తుంది  హీరోయిన్ గురించి హీరో కానీ మానిక్ పాత్రధారి కానీ అస్సలు పట్టించుకోకుండా వాళ్ల పనిలో వాళ్లుండటం ఆశ్చర్యం కలిగిస్తుంది  ఐతే వడ్డీ రాజా పాత్రను ముగించిన తీరు దానికి సంబంధించిన ట్విస్టు బాగున్నాయి  ద్వితీయార్ధంలో బ్రహ్మాజీ - బాబీ సింహాలతో పాటు పోసాని బాగా ఎంటర్ టైన్ చేశాడు  సెకండాఫ్ లో హీరోయిన్ పాత్రను పూర్తిగా పక్కన పెట్టేయగా హీరో క్యారెక్టర్ కూడా అంతగా ఎలివేట్ అవ్వదు   దర్శకుడు అని కొన్నెగంటి మాతృకకు ఎంతగా ఎంతగా కట్టబడ్డాడంటే స్క్రీన్ ప్లే క్రెడిట్ కూడా అల్ఫాన్సో పుతెరిన్ కే ఇచ్చాడు  హీరో ఉద్యోగం ఎలా పోయిందనే విషయాన్ని కార్టూన్ బొమ్మలతో చూపించడం మొదలు మహత్ రాఘవేంద్ర పాత్ర బ్లూ కలర్ షర్టే వేసుకోవడం వరకు యాజిటీజ్ ‘నేరం’నే దించాడు  అందుకేనేమో మరి కథతో పాటు స్క్రీన్ ప్లే క్రెడిట్ కూడా అల్ఫాన్సో పుతెరిన్ కే ఇచ్చేశాడు  ఐతే ‘నేరం’ మ్యాజిక్ ను మాత్రం అనుకున్న స్థాయిలో రీక్రియేట్ చేయలేకపోయాడు  తమిళంలో ఉన్న ఫీల్ తెలుగులో కనిపించలేదు  నిడివి తక్కువుండటం ప్లస్సే కానీ మరీ గంటా 45 నిమిషాలకే పరిమితమైపోవడంతో ఓ షార్ట్ ఫిలిం చూసిన ఫీలింగ్ కలుగుతుంది  మూవీ కాన్సెప్ట్ కూడా షార్ట్ ఫిల్మ్స్ తరహాలోనే ఉండటం విశేషం  ఈ తరహా కాన్సెప్ట్ బేస్డ్ మూవీస్ అర్బన్ ఆడియన్స్ కు బాగానే అనిపిస్తాయి కానీ మాస్ కు ఎక్కకపోవచ్చు   నటీనటులు   సందీప్ కిషన్ బాయ్ నెక్స్ట్ డోర్ పాత్రలో బాగా చేశాడు  సంజు పాత్రను ఈజీగా చేసుకెళ్లిపోయాడు  డబ్బులు పోయిన నిస్సహాయ స్థితిలో అతడి హావభావాలు బాగున్నాయి  హీరోయిన్ తండ్రితో తెగేసి మాట్లాడే సన్నివేశంలోనూ బాగా నటించాడు  ఐతే క్లైమాక్స్ లో మాత్రం సందీప్ చేయడానికి ఏమీ లేకపోయింది  అనీషా ఆంబ్రోస్ పర్వాలేదనిపిస్తుంది  ప్రత్యేకమైన ముద్రేమీ వేయదు  అందం అభినయం రెండింట్లోనూ సోసోగా అనిపిస్తాయి  వడ్డీ రాజాగా బాబీ సింహా అదరగొట్టాడు  మహత్ రాఘవేంద్ర పెద్దగా చేసిందేమీ లేదు  పోసాని - బ్రహ్మాజీ నవ్వించారు  హీరో ఫ్రెండు పాత్రలో ప్రవీణ్ బాగా చేశాడు  కాశీ విశ్వనాథ్ పర్వాలేదు   సాంకేతిక వర్గం   సాయికార్తీక్ సంగీతం పర్వాలేదు  హీరో హీరోయిన్ల మధ్య వచ్చే పాట బాగుంది  క్లైమాక్స్ లో వచ్చే పాట తమిళం నుంచి తీసుకున్నది  తెలుగులో అంత ఎఫెక్టివ్ గా లేదు  డబ్బులు కొట్టేసిన దొంగను తరుముతూ హీరో టెన్షన్ లో పరుగెడుతుంటే అప్పుడు బ్యాగ్రౌండ్ లో ఇన్ స్పిరేషనల్ సాంగ్ పెట్టడంలో ఔచిత్యమేంటో దర్శకుడు - మ్యూజిక్ డైరెక్టర్లకే తెలియాలి  బ్యాగ్రౌండ్ స్కోర్ పర్వాలేదు  తమిళ వెర్షన్ లో సినిమాటోగ్రఫీ హైలైట్ అయింది  సినిమా మూడ్ ను బాగా క్యారీ చేసింది  ఐతే తెలుగులో రాజశేఖర్ రెగ్యులర్ సినిమాల తరహాలోనే ఔట్ పుట్ ఇచ్చాడు  నిర్మాణ విలువలు పర్వాలేదు  చాలా తక్కువ ఖర్చుతో పరిమితమైన లొకేషన్లలో సినిమా తీశారు  ప్రసన్న కుమార్ మాటలు బాగున్నాయి  హీరోయిన్ తండ్రికి - హీరోకు మధ్య వచ్చే సన్నివేశంలో సంభాషణలు బాగున్నాయి  అనిల్ కృష్ణ దర్శకుడిగా తన ముద్రంటూ ఏమీ వేయలేదు  తమిళ సినిమానే యతాతథంగా తెలుగులో తీసి పెట్టాడు   చివరగా- రన్ షార్ట్ ఫిల్మ్ లాంటి సినిమా   
__________________________
  కమల్ విశాల్ నాలుగేళ్లు అమెరికాలో ఉండి తన పెళ్లి కోసం ఇండియాకు తిరిగొచ్చిన కుర్రాడు  అతను తను ప్రేమించిన మల్లీశ్వరి కేథరిన్ థ్రెసాతో పెళ్లికి రెడీ అవుతాడు  ఐతే ఇంకొన్ని రోజుల్లో అనగా అతనుండే ఊర్లో పెద్ద రౌడీ అయిన సాంబ మధు హత్యకు గురవుతాడు  ఐతే సాంబతో కమల్ కుటుంబానికి పాత కక్షలుండటంతో పోలీసులు అతడినే అనుమానిస్తారు  సాంబ అనుచరులు కూడా కమల్ నే టార్గెట్ చేస్తారు  దీంతో కమల్ తో పాటు అతడి కుటుంబమంతా వీళ్లకు దొరక్కుండా తప్పించుకుని తిరగాల్సి వస్తుంది  ఇంతకీ సాంబను చంపింది ఎవరు కమల్ ఆ సంగతి కనిపెట్టి ఈ కేసు నుంచి ఎలా బయటపడ్డాడు అన్నది మిగతా కథ   కథనం - విశ్లేషణ   మన సౌత్ ఇండియన్ స్టార్ హీరోలు థ్రిల్లర్ జానర్లో సినిమాలు చేయడం అరుదు  ఒకవేళ చేసినా దానికి కొన్ని కట్టుబాట్లుంటాయి  సినిమా మొత్తాన్ని థ్రిల్లర్ గా నడపకుండా ప్రథమార్ధాన్ని లైటర్ వీన్ లో నడిపించే ప్రయత్నం చేస్తారు దర్శకులు  ఇందులోనే రొమాన్స్ - కామెడీ లాంటి మసాలా అంశాలు దట్టించి అలా అలా నడిపించేసి ద్వితీయార్ధంలో అసలు కథలోకి వెళ్లి దాని మీద కథనాన్ని నడిపిస్తారు  విశాల్ కు ఈ ఫార్ములా బాగానే వర్కవుటైంది  విశాల్ చేసిన యాక్షన్ థ్రిల్లర్లన్నీ ఈ తరహాలోనే సాగాయి  అతడి చివరి సినిమా ‘జయసూర్య’ కూడా అంతే  ‘కథకళి’ కూడా అదే ఫార్మాట్లో సాగుతుంది   కానీ ఇందులోని ‘మిస్టరీ’ ట్రాక్ ఎంత థ్రిల్ ఇస్తుందో రొమాంటిక్ - కామెడీ ట్రాక్స్ అంతగా విసిగిస్తాయి  అసలు కథలోకి వెళ్లడానికి బాగా సమయం తీసుకుని అవసరం లేని ఎపిసోడ్లతో ప్రథమార్ధాన్ని సాగదీయడంతో ప్రేక్షకుడిలో సహనం నశిస్తుంది  రెండు గంటల నిడివే ఉన్న ఈ సినిమాలో ఇంకెప్పుడు కథ మొదలవుతుంది అని ప్రేక్షకుడు అసహనానికి గురయ్యేలా ప్రథమార్ధాన్ని అనవసర సన్నివేశాలతో సాగదీశాడు దర్శకుడు  ఓ రాంగ్ కాల్ ద్వారా మొదలయ్యే హీరో హీరోయిన్ల ప్రేమాయణం చాలా సాదాసీదాగా సాగుతుంది  కామెడీ కూడా పేలలేదు   ‘కథకళి’లో అసలు కథ సగం సినిమా అయ్యాకే మొదలవుతుంది  మర్డర్ మిస్టరీ చుట్టూ కథనాన్ని నడపడం మొదలయ్యాక ప్రేక్షకుడిలో ఆసక్తి కలుగుతుంది  ఒక్కసారి కథనం ట్రాక్ ఎక్కాక మళ్లీ గాడి తప్పదు  హీరో పాత్ర విశాల్ స్టయిల్లో కాకుండా మామూలుగా ఉండటంతో సస్పెన్స్ ఎలిమెంట్ బాగా ఎలివేట్ అయ్యింది  దీంతో మర్డర్ విషయంలో హీరో పాత్ర ఉందా లేదా అసలా పాత్ర ఉద్దేశం ఏంటి అన్నది ప్రేక్షకుడు కూడా గెస్ చేయడానికి అవకాశముండదు  దీని వల్ల చివరిదాకా సస్పెన్స్ కొనసాగుతుంది  మర్డర్ ఎవరు చేశారనే విషయంలో అనుమానితుల జాబితాను పెంచుతూ ఉత్కంఠను అంతకంతకూ పెంచుతూ ప్రేక్షకుల్ని చివరిదాకా ఎంగేజ్ చేశాడు దర్శకుడు   కథానాయకుడు మరీ ఆలస్యంగా వీరత్వం చూపించడం మాస్ ప్రేక్షకులకు ఒకింత నిరాశ కలిగిస్తుంది కానీ ద్వితీయార్ధంలో వచ్చే సెల్ఫీ ఫైట్ ఆసక్తికరంగా తీర్చిదిద్దారు  సినిమాకు ఈ  సన్నివేశం హైలైట్ అని చెప్పాలి  క్లైమాక్స్ లో ట్విస్టులన్నీ ఒకదాని తర్వాత ఒకటి వచ్చేయడంతో కొంచెం గందరగోళం నడుస్తుంది  ఐతే అసలు ట్విస్టు థ్రిల్ కలిగిస్తుంది  హీరోకు - విలన్ కు మధ్య శత్రుత్వాన్ని మరింత బాగా ఎలివేట్ చేసి ఉంటే బాగుండేదన్న ఫీలింగ్ కలుగుతుంది  హీరో పగతో రగిలిపోవడానికి తగిన కారణం కనిపించదు  పైగా ప్రథమార్ధంలో హీరో ప్రవర్తన చూస్తే అతడికో లక్ష్యం ఉన్నట్లు కనిపించదు  మరీ సిల్లీ సన్నివేశాలతో ఆ పాత్ర ఔచిత్యాన్ని దెబ్బ తీశారు  నిడివి రెండు గంటలే కావడం సినిమాకు పెద్ద ప్లస్   నటీనటులు   విశాల్ నటన సినిమాకు ప్రధాన ఆకర్షణ  తన గత సినిమాలకు భిన్నమైన పాత్ర పోషించాడు విశాల్ ఇందులో  మామూలుగా అతడి సినిమాలో హీరోయిజం ఓ లెవెల్లో ఉంటుంది కానీ ఇందులో చాలా వరకు అతడి పాత్రను అండర్ ప్లే చేశారు  సినిమాలో చాలా వరకు మామూలు కుర్రాడిలా కనిపిస్తాడు విశాల్  తప్పనిసరి పరిస్థితులు ఎదురైనపుడు మాత్రమే హీరోయిజం చూపిస్తాడు  వీరత్వం చూపించే సన్నివేశంలో విశాల్ అదరగొట్టేశాడు  మొత్తంగా డిఫరెంట్ షేడ్స్ ఉన్న పాత్రలో విశాల్ మెప్పించాడు  కేథరిన్ థ్రెసా తెలుగు సినిమాల్లో చూసిందానికి భిన్నంగా కనిపించింది ఇందులో  ఆమె పాత్రకు ప్రాధాన్యం తక్కువే కానీ ఉన్నంతలో తన అందంతో అభినయంతో ఆకట్టుకుంది  విలన్ పాత్రలో తెలుగు నటుడు మధు మెప్పించాడు  ఆయన నటన చూస్తే ఇతణ్ని మనోళ్లు ఎందుకు  ఉపయోగించుకోలేకపోతున్నారు అనిపిస్తుంది  ఎస్సైగా చేసిన నటుడు - శత్రు కూడా బాగా చేశారు    సాంకేతికవర్గం   టెక్నీషియన్స్ అందరూ ‘కథకళి’కి బలంగా నిలిచారు  ముఖ్యంగా మ్యూజిక్ డైరెక్టర్ హిప్ హాప్ తమిళ బ్యాగ్రౌండ్ స్కోర్ బాలసుబ్రమణ్యన్ సినిమాటోగ్రఫీ సినిమాకు ప్రధాన ఆకర్షణ  ద్వితీయార్ధంలో టెంపో ఎక్కడా తగ్గకుండా చూడటంతో వీళ్లిద్దరి పాత్ర కీలకం  శశాంక్ వెన్నెలకంటి మాటలు ఓకే  డబ్బింగ్ విలువలు బాగున్నాయి  ప్రొడక్షన్ వాల్యూస్ కు ఢోకా లేదు  దర్శకుడు పాండ్యరాజ్ థ్రిల్లర్ సినిమా తీయడం ఇదే తొలిసారి  అయినప్పటికీ ఈ జానర్ మీద గ్రిప్ చూపించాడు  మిస్టరీ చుట్టూ సాగే ద్వితీయార్ధంలో దర్శకుడి ప్రతిభ అడుగడుగునా కనిపిస్తుంది  దీని వరకు స్క్రీన్ ప్లే కూడా ఆసక్తికరంగా రాసుకున్నాడు  ఐతే సినిమాలో సింక్ అవని రొమాంటిక్ ట్రాక్ తో పాటు ప్రథమార్ధంలో చాలావరకు అనవసర సన్నివేశాలతో మంచి కథాకథనాల్ని తనే దెబ్బ తీసుకున్నాడు  ప్రథమార్ధంలో దర్శకుడి ముద్ర అంటూ ఏమీ కనిపించదు   చివరగా కథకళి సగం కిల్ సగం థ్రిల్  
__________________________
మురుగదాస్ స్క్రీన్ ప్లే - దర్శకత్వం కుమార్ నాగేంద్ర  తెలుగులో హీరోలు తరచుగా కమర్షియల్ సినిమాలు చేస్తూ ఛేంజ్ కోసం కొంచెం వైవిధ్యమైన సినిమాలు ట్రై చేస్తుంటారు  కానీ నారా రోహిత్ దీనికి భిన్నంగా మొదట్నుంచి వైవిధ్యమైన సినిమాలు చేస్తూ ఇప్పుడు తొలిసారి ‘తుంటరి’ లాంటి కమర్షియల్ సినిమా ట్రై చేశాడు  ప్రముఖ తమిళ దర్శకుడు మురుగదాస్ అందించిన కథతో తెరకెక్కిన తమిళ సినిమా ‘మాన్ కరాటె’కు ఇది రీమేక్  కుమార్ నాగేంద్ర దర్శకుడు  ఈ రోజే ప్రేక్షకుల ముందుకొచ్చిన ఈ సినిమా విశేషాలేంటో చూద్దాం పదండి     రాజు నారా రోహిత్ వైజాగ్ లో అల్లరి చిల్లరిగా తిరిగేసే కుర్రాడు  ఐతే ఓ సాఫ్ట్ వేర్ కంపెనీలో ఉద్యోగాలు కోల్పోయిన ఐదుగురు మిత్రుల బృందం రాజు దగ్గరికి వచ్చి బాక్సర్ అవ్వమని కోరుతుంది  నెలకు లక్ష రూపాయలు ఇస్తామని అతను అడిగిందల్లా ఇస్తామని ఆ ఫ్రెండ్స్ చె్పడంతో రాజు మొక్కుబడిగా బాక్సింగ్ ప్రాక్టీస్ మొదలుపెడతాడు  రాజు ప్రేమించిన సిరి కూడా అతడి బాక్సింగ్ చూసి ఇష్టపడుతుంది  ఐతే రాజు బాక్సింగ్ టైటిల్ కోసం కిల్లర్ రాజు కబీర్ సింగ్ అనే క్రూరమైన బాక్సర్ తో తలపడాల్సి వస్తుంది  ఇంతకీ ఐదుగురు మిత్రులు రాజునే ఎందుకు బాక్సర్ అవ్వమని అడిగారు  కిల్లర్ రాజు ముందు ఈ రాజు నిలవగలిగాడా టైటిల్ గెలిచాడా అన్నది తెరమీదే చూసి తెలుసుకోవాలి   కథనం - విశ్లేషణ   ‘తుంటరి’ ఫాంటసీ యాంగిల్ ఉన్న కథ  ఫాంటసీ అనగానే లాజిక్ చచ్చిపోతుంది కాబట్టి తర్కం గురించి ఆలోచించకుండా సినిమా చూస్తే ‘తుంటరి’ వేషాలు బాగానే అనిపిస్తాయి  మురుగదాస్ అందించిన కథ బాగానే ఉంది  కానీ దాన్ని అనుకున్నంత సీరియస్ గా నడపకపోవడం సినిమాలోని ప్రధానంగా చెప్పుకోవాల్సిన మైనస్  ఓ దశ వరకు ‘తుంటరి’లోని వినోదం బాగానే ఎంటర్ టైన్ చేస్తుంది  కానీ కథ సీరియస్ గా నడవాల్సిన సమయంలోనూ సరదాగానే నడిపించడంతో వస్తుంది సమస్య  అవసరానికి మించి ఫన్ డోస్ ఇచ్చేయడం పాటలు బ్రేకుల్లా అడ్డుపడటంతో ‘తుంటరి’ అనుకున్న స్థాయికి చేరదు   ఐతే రెండు గంటల తక్కువ నిడివిలో ‘తుంటరి’ చాలా వరకు ప్రేక్షకుల్ని ఎంగేజ్ చేస్తుంది  లాజిక్కుల గురించి ఆలోచించకుండా కొన్ని సిల్లీ విషయాల్ని పట్టించుకోకుండా చూస్తే ‘తుంటరి’ ఓకే అనిపిస్తుంది  ‘తుంటరి’ రెగ్యులర్ మసాలా సినిమా అన్న అంచనాతో థియేటర్లోకి అడుగుపెట్టిన ప్రేక్షకుడికి ఇందులోని ఫాంటసీ యాంగిల్ ఆశ్చర్యానికి గురి చేస్తుంది  ప్రేక్షకుడిని నేరుగా కథలోకి ఇన్వాల్వ్ చేస్తాయి ఆరంభ సన్నివేశాలు  ఆ తర్వాత హీరో అల్లరి వేషాలతో ప్రథమార్ధం వేగంగానే సాగిపోతుంది   హీరో హీరోయిన్ల రొమాన్స్ ఆకట్టుకోదు  రోహిత్ - లతా హెగ్డే మధ్య కెమిస్ట్రీ పండలేదు  హీరోయిన్ హీరోను ప్రేమించడానికి సరైన కారణం కనిపించదు  ఐతే ఇప్పటిదాకా ఎక్కువగా సీరియస్ వేషాలే వేసిన రోహిత్ అల్లరి చిల్లరి పాత్రలో పండించిన వినోదం బాగా వర్కవుటవడంతో చకచకా ఇంటర్వెల్ బ్రేక్ దగ్గరికి వచ్చేస్తాం  రోహిత్ తో పాటు షకలక శంకర్ వెన్నెల కిషోర్ కూడా బాగానే నవ్వించడంతో ప్రథమార్ధంలో వినోదానికి ఢోకా లేకపోయింది  ఇంటర్వెల్ ముందు వచ్చే ట్విస్టు షాకిస్తుంది  ఐతే ఇక్కడి నుంచి కథ సీరియస్ టర్న్ తీసుకుని ఎమోషనల్ గా సాగుతుందని ఆశిస్తాం  కానీ అలా ఏమీ జరగదు  బాక్సింగ్ లో ఓనమాలే తెలియని హీరో టోర్నీ మొదలయ్యే ముందైనా బాక్సింగ్ నేర్చుకుంటాడేమో అనుకుంటే అదేమీ చెయ్యడు  చార్లీ చాప్లిన్ తరహా అల్లరితోనే టోర్నీలో ఫైనల్ దాకా వచ్చేయడం సిల్లీగా అనిపిస్తుంది  ఈ సన్నివేశాలు ఫన్నీగా ఉన్నప్పటికీ లాజిక్ కు మరీ దూరంగా అనిపిస్తాయి   ఐతే ప్రేక్షకుడు ఆశించిన ఎమోషన్ చివరి అరగంటలో వస్తుంది  హీరోలో ఎమోషన్ రావడానికి దారి తీసే సన్నివేశాలు రొటీనే అయినప్పటికీ పకడ్బందీగానే ఉన్నాయి  చివర్లో బాక్సింగ్ ఎపిసోడ్ కూడా అంచనాలకు తగ్గట్లే సాగినప్పటికీ ప్రేక్షకుడు ఎమోషనల్ గా కనెక్టయ్యేలా దీన్ని తీర్చిదిద్దాడు దర్శకుడు  నారా రోహిత్ తన మార్కు సీరియస్ నటనతో ప్రిక్లైమాక్స్ - క్లైమాక్స్ లో సినిమాను నిలబెట్టాడు  నిడివి తక్కువ కావడం సినిమాకు పెద్ద ప్లస్ పాయింట్  ఐతే ఇంత తక్కువ నిడివిలోనూ ఐదు పాటలు పెట్టడం టూమచ్  అందులోనూ ద్వితీయార్ధంలో వచ్చే రెండు పాటలూ పూర్తిగా అనవసరం అనిపిస్తాయి  ఓవరాల్ గా ‘తుంటరి’లో చెప్పుకోదగ్గ ప్లస్ పాయింట్లున్నాయి  అలాగే కొన్ని మైనస్సులూ ఉన్నాయి   నటీనటులు   నారా రోహిత్ ఇప్పటిదాకా చేసిన సినిమాలకు పూర్తి భిన్నంగా కనిపించాడు ‘తుంటరి’లో  టైటిల్ కు న్యాయం చేసేలా తన అల్లరి నటనతో ఆకట్టుకున్నాడు రోహిత్  అతడి కామెడీ టైమింగ్ బాగుంది  సినిమాలో చాలా వరకు అల్లరిగానే కనిపించే రోహిత్ చివర్లో అవసరానికి తగ్గట్లు సీరియస్ గానూ నటించి మెప్పించాడు  పతాక సన్నివేశాల్లో రోహిత్ నటన చాలా బాగుంది  హీరోయిన్ లతా హెగ్డే పర్వాలేదు  అందం - అభినయం రెండు విషయాల్లోనూ బలమైన ముద్రేమీ వేయదు  నాట్ బ్యాడ్ అనిపిస్తుంది  కబీర్ సింగ్ విలన్ పాత్రలో ఆకట్టుకున్నాడు  వెన్నెల కిషోర్ - షకలక శంకర్ బాగానే నవ్వించారు  మిగతా వాళ్లంతా మామూలే   సాంకేతిక వర్గం   సాయికార్తీక్ పాటల్లో డైమండ్ గర్ల్ వినసొంపుగా ఉంది  మిగతా పాటలు పర్వాలేదు  నేపథ్య సంగీతం పతకా సన్నివేశాల్లో బాగుంది  మిగతా అంతా మామూలుగా అనిపిస్తుంది  పళని కుమార్ కెమెరా పనితనం ఆకట్టుకుంటుంది  బాక్సింగ్ ఎపిసోడ్ కు సంబంధించిన సన్నివేశాలు బాగా తీశాడు  లక్ష్మీభూపాల్ - శ్రీకాంత్ రెడ్డి కలిసి అందించిన మాటలు బాగానే ఉన్నాయి  కుమార్ నాగేంద్ర మురుగదాస్ అందించిన సీరియస్ కథకు కామెడీ టచ్ ఇచ్చే ప్రయత్నం చేశాడు  తమిళంలో కంటే తెలుగులోకి వచ్చేసరికి కామెడీ డోస్ పెంచాడు  ఇది ఒకరకంగా సినిమాకు మేలు చేస్తే ఇంకోరకంగా చెడు కూడా చేసింది  కామెడీ మీద కమర్షియల్ అంశాల మీద ఎక్కువ దృష్టిపెట్టడంతో కొన్ని చోట్ల కథనం పక్కదారి పట్టింది  ఐతే మళ్లీ కథనాన్ని ట్రాక్ మీదికి తీసుకొచ్చి గమ్యాన్ని చేర్చాడు  దర్శకుడిగా అతడికి పాస్ మార్కులు పడతాయి   చివరగా తుంటరి టైంపాస్ ఎంటర్ టైనర్  
__________________________
  భార్య ఎవరితోనో లేచిపోతే జబ్బు పడ్డ తల్లి - ఇద్దరు పిల్లల్ని పోషిస్తూ అసహనంతో జీవితాన్ని సాగించే గిరి నరేష్ - ఓ లేడీ డాన్ నుంచి తప్పించుకుని వచ్చేసి సువర్ణ రష్మి గౌతమ్ అనే అమ్మాయితో ఎఫైర్ నడుపుతూ లైఫ్ లాగించేస్తున్న హరి సిద్ధు వీళ్లిద్దరూ ఓ మెడికల్ షాపులో పని చేస్తుంటారు  పగలంతా మామూలుగా కనిపించే వీళ్లు రాత్రవ్వగానే దొంగలుగా మారిపోయి చిన్న చిన్న దొంగతనాలు చేస్తుంటారు  ఐతే చాలీ చాలని డబ్బులతో ఇంకెన్నాళ్లు అనుకుంటున్న వీళ్లు ఓ రోజు రాత్రి రెండు ఇళ్లలో తలో ఐదు లక్షలు దొంగతనం చేస్తారు  అక్కడి నుంచి వాళ్ల జీవితం మలుపు తిరుగుతుంది  ఓవైపు పోలీసులు - మరోవైపు ఓ డాన్ మనుషులు వాళ్ల వెంట పడటం మొదలుపెడతారు  మరి వీళ్లందరి నుంచి హరి - గిరి ఎలా తప్పించుకున్నారు అన్నది మిగతా కథ   కథనం - విశ్లేషణ   ప్రవీణ్ సత్తారు ఇంతకుముందు తీసిన సినిమాలు కమర్షియల్ గా ఎలాంటి ఫలితాన్ని అందుకున్నా వాటిలో మంచి విషయాలు చాలానే కనిపించేవి  కథాకథనాలు కానీ పాత్రలు కానీ చాలా ప్రత్యేకంగా అనిపించేవి  ఐతే ఆ సినిమాల ఫలితాలు ప్రవీణ్ లో చాలా మార్పు తెచ్చేసినట్లున్నాయి  ఈసారి అసలు కంటెంట్ గురించి పట్టించుకోకుండా కుర్రాళ్లకు కిక్కెక్కించే అంశాల మీద మాత్రమే తన ఫోకస్ అంతా పెట్టాడు  ట్రైలర్లో ప్రోమో సాంగ్స్ లో రష్మి గౌతమ్ అలా రెచ్చిపోతుంటే అది కేవలం జనాల దృష్టిని ఆకర్షించడానికి చేసిన ప్రయత్నమేనని సినిమాలో అసలు కంటెంట్ వేరే ఉంటుందని అనుకున్నారు జనాలు  కానీ ‘గుంటూరు టాకీస్’లో రష్మి అందాల ప్రదర్శన - బూతు డైలాగులు - కాస్తంత కామెడీ తప్పితే ప్రత్యేకంగా చెప్పుకోవడానికేమీ లేదు   వాట్సాప్ - యూట్యూబుల్లో అడల్ట్ కామెడీ వీడియోలు చాలా వస్తుంటాయి  అందులో టాయిలెట్ లో పాస్ పోసుకుంటున్న ముగ్గురు ఒకరికొకరు సాయపడే వీడియో ఒకటి చాలామంది చూసుంటారు  దాని గురించి ఇక్కడ వివరంగా రాయడానికి స్వీయ నియంత్రణ అడ్డొస్తోంది కానీ ‘గుంటూరు టాకీస్’ సినిమాలో ఆ తరహా సన్నివేశం చూపించడానికి ఎవరికీ ఏమీ అభ్యంతరం లేకపోయింది  కథలో భాగంగా ఆ సన్నివేశం వచ్చిందీ అంటే సరేలే అనుకోవచ్చు  కానీ కల్పించుకుని ఆ సన్నివేశం పెట్టడంలో ప్రవీణ్ ఉద్దేశం ఏంటో మరి   ఇక మహేష్ మంజ్రేకర్ వాడే బూతుల గురించి సినిమాలో మిగతా పాత్రల మాటలు - చేతల గురించి చెప్పడానికి చాలా ఉంది  ఎంత అడల్ట్ సినిమా అని ముద్ర వేయించుకున్నప్పటికీ మరీ ఈ స్థాయిలో హద్దులు దాటాల్సిన అవసరమేంటో హిందీలో ‘ఢిల్లీ బెల్లీ’ తరహా సినిమాల్లో ఇలాంటి బూతులు చూశాం కానీ అందులో కంటెంట్ కూడా ఉంది కాబట్టి అవన్నీ కొట్టుకుపోయాయి  కానీ ‘గుంటూరు టాకీస్’లో అసలు విషయం లోపించడంతో ఈ అంశాలన్నీ దర్శకుడిపై చీప్ అభిప్రాయాన్ని కలిగించాయి  జాతీయ అవార్డు తెచ్చుకున్న సినిమా తర్వాత ప్రవీణ్ ఇలాంటి సినిమా తీశాడేంటి అన్న ఫీలింగ్ కలిగించాయి   టొరంటినో తరహాలో ‘రా’గా ఉండే అడల్ట్ క్రైమ్ కామెడీ తీసే ప్రయత్నంలో ప్రవీణ్ మసాలాలు బాగానే నూరాడు కానీ కథాకథనాల మీద మాత్రం శ్రద్ధ పెట్టలేదు  నరేష్ - సిద్ధుల పాత్రల వరకు ఓ మోస్తరుగా వినోదం పండించాడు కానీ మిగతా పాత్రలన్నీ ఏదో పైపైన రాసుకోవడంతో అవేవీ ఎలివేట్ కాలేదు  క్రైమ్ కామెడీ తరహా సినిమాల్లో ఉండాల్సిన వేగమే ‘గుంటూరు టాకీస్’లో లోపించింది  ప్రథమార్ధమంతా అసలు కథలోకే వెళ్లకుండా సిల్లీగా అనిపించే సన్నివేశాలతో లాగించేశాడు  పైగా సన్నివేశాలన్నీ మరీ నెమ్మదిగా సా గడంతో సినిమా భారంగా కదులుతుంది   ఇంటర్వెల్ ముందు ట్విస్టుతో కదలిక వచ్చినప్పటికీ ద్వితీయార్ధంలో మళ్లీ కథ పక్కదారి పడుతుంది  హరి - గిరిల దొంగతనానికి సంబంధించి పోలీస్ ఇంటరాగేషన్ తాలూకు సన్నివేశాలు విసిగిస్తాయి  కోటి రూపాయల డబ్బా గురించి కథనం నడపకుండా వీళ్లు చేసిన చిన్న దొంగతనాల చుట్టూ సన్నివేశాల్ని సాగదీయడంతో ప్రేక్షకులు డీవియేట్ అయిపోతారు  అక్కక్కడా జోకులు పేలుతున్నప్పటికీ సన్నివేశాల సాగతీత విసిగిస్తుంది  కథను క్లైమాక్స్ దాకా తీసుకెళ్లడానికి దర్శకుడు చాలా సమయం తీసుకున్నాడు  క్లైమాక్స్ పర్వాలేదనిపిస్తుంది   ‘గుంటూరు టాకీస్’ సినిమాకు ట్రంప్ కార్డులాగా ఉపయోగపడిన రష్మి గౌతమ్ తన నుంచి ప్రేక్షకులు ఏం ఆశించారో అది ఇచ్చింది  ఆమె అందాల విందు సినిమాకు ప్రత్యేక ఆకర్షణ  శ్రద్ధా దాస్ కూడా బోల్డ్ గా నటించి కుర్రాళ్లకు కాక పుట్టించింది  ఆమె సిద్ధును రేప్ చేసే సన్నివేశాలు ఫన్నీగా అనిపిస్తూనే మరీ టూమచ్ అన్న ఫీలింగ్ కూడా కలిగిస్తాయి  అసలే కథాకథనాలు వీక్ అంటే పైగా నిడివి రెండున్నర గంటల దాకా ఉండటం సినిమాకు మైనస్  అడల్ట్ కంటెంట్ ను ఎంజాయ్ చేసేవారిని అక్కడక్కడా నవ్వించి కవ్వించి కొంచెం సంతృప్తి పరుస్తుంది ‘గుంటూరు టాకీస్’  కానీ అంతకుమించి ఆశిస్తే మాత్రం నిరాశ తప్పదు   నటీనటులు   సిద్ధు - నరేష్ ఇద్దరూ బాగా చేశారు  సహజంగా నటించి మెప్పించారు  కంటెంట్ వీక్ అయినా వీళ్లిద్దరూ కలిసి సినిమాను నిలబెట్టే ప్రయత్నం చేశారు  రష్మి గౌతమ్ తన బాధ్యత తాను నెరవేర్చింది  సువర్ణ - నా సొంతం పాటల్లో రెచ్చిపోయింది  నటన పరంగా ఆమెకు పెద్దగా స్కోప్ లేదు  రివాల్వర్ రాణిగా శ్రద్ధా దాస్ బాగానే చేసింది  మహేష్ మంజ్రేకర్ పాత్ర అనుకున్న స్థాయిలో లేదు  ఫిష్ వెంకట్ తనదైన శైలిలో నవ్వించాడు  రఘుబాబు - రాజారవీంద్ర - గుండు సుదర్శన్ - రవిప్రకాష్ పర్వాలేదు    సాంకేతిక వర్గం   టెక్నికల్ గా ‘గుంటూరు టాకీస్’ బాగానే అనిపిస్తుంది  శ్రీచరణ్ డిఫరెంట్ మ్యూజిక్ ఇచ్చాడు  ఈ జానర్ సినిమాలకు సరిగ్గా సరిపోయేలా భిన్నమైన బ్యాగ్రౌండ్ స్కోర్ ఇచ్చాడు  రామ్ రెడ్డి ఛాయాగ్రహణం కూడా బాగుంది  నిర్మాణ విలువలు ఓకే  ఇక రచయిత - దర్శకుడు ప్రవీణ్ సత్తారు ఎప్పట్లాగే రొటీన్ కు భిన్నమైన సినిమానే ట్రై చేశాడు కానీ అదనపు ఆకర్షణల మీద పెట్టిన శ్రద్ధ ఇంతకుముందులా కథాకథనాల మీద పెట్టలేదు  స్క్రీన్ ప్లే సినిమాకు మైనస్  అడల్ట్ క్రైమ్ కామెడీ సినిమాల్ని అనుకరించాడు తప్పితే ప్రవీణ్ తనదైన ముద్ర వేయలేకపోయాడు   చివరగా ఈ ‘టాకీస్’లో బూతెక్కువ  విషయం తక్కువ  
__________________________
శౌర్య నాగశౌర్య బీఎస్సీ పూర్తి చేసి అమెరికాకు వెళ్లాలని కలలు కంటున్న కుర్రాడు  దివ్య మాళవిక ఎంబీబీఎస్ చదువుతూ ఆ తర్వాత ఫారిన్లో ఎండీ చదవాలని కోరుకుంటున్న అమ్మాయి  వీళ్లిద్దరికీ అప్పుడే పెళ్లి చేసుకోవడం ఇష్టం ఉండదు  కానీ వాళ్ల తల్లిదండ్రులు మాత్రం పెళ్లి కోసం తొందర పెడుతుంటారు  తప్పనిసరి పరిస్థితుల్లో వీళ్లిద్దరూ పెళ్లికి సిద్ధమవుతారు  పెద్ద వాళ్ల కోసం పెళ్లి చేసుకున్నా తర్వాత విడాకులు తీసుకుని ఎవరి జీవితం వాళ్లు చూసుకోవాలన్నది వాళ్ల ప్లాన్  అనుకున్నట్లే పెళ్లి చేసుకుని ఆ తర్వాతి రోజే విడాకుల కోసం ప్రయత్నాలు మొదలుపెడతారు  మరి వాళ్లు కోరుకున్న ప్రకారం వారు విడిపోయారా లేదా వాళ్ల ప్లాన్ వర్కవుటైందా లేదా అన్నది తెర మీదే చూడాలి    కథనం విశ్లేషణ అక్కడో పెళ్లి జరుగుతుంటుంది  పెళ్లికొడుకు మావయ్య పెళ్లికూతురు తండ్రి దగ్గరికెళ్లి ఏంటండీ పెళ్లి ఇంత సింపుల్ గా చుట్టేస్తున్నారు అంటాడు  అంతలో పెళ్లికొడుకు తండ్రి ఎంటరవుతాడు  పెళ్లి అనేది మనవాళ్ల మధ్య మనమంతా కలిసి చేసుకునే వేడుక అని మనకు ఎంత డబ్బు పరపతి ఉందో చూపించడానికి కాదంటూ సినిమా చూస్తున్న ప్రేక్షకుల్లో సైతం ఆలోచన కలిగించేలా రియలిస్టిగ్గా కొన్ని మాటలు చెబుతాడు  ఆ సన్నివేశం చూస్తుంటే మనం థియేటర్లో కాకుండా అక్కడే ఉండి నిజంగానే ఆ మాటల్ని వింటున్నామా అన్న ఫీలింగ్ కలుగుతుంది  ‘కళ్యాణ వైభోగమే’లో ఇలా ప్రేక్షకులు ఈజీగా కనెక్టయిపోయే పాత్రలు సన్నివేశాలు చాలానే ఉన్నాయి   ఈ తరం యూత్ కు ప్రతిబింబాల్లా అనిపించే హీరో హీరోయిన్లు హుందాతనం ఉన్న హీరోయిన్ తండ్రి కొడుక్కి పెళ్లి చేసే వయసులో అమ్మాయిలతో చాటింగ్ చేస్తూనే అవసరమైనపుడు పెద్దరికం చాటుకునే హీరో తండ్రి కోపం వస్తే వంటగదిలోకి దూరిపోయి అతిగా వండేసే హీరో తల్లి కమ్యూనికేషన్ లేని తండ్రీకూతుళ్ల మధ్య వారధిగా నిలిచే హీరోయిన్ తల్లి ఇలా ప్రతి పాత్రకూ ఓ క్యారెక్టరైజేషన్ యూత్ ను ఆకట్టుకునే ఫన్ ఫిల్డ్ రొమాన్స్ ఫ్యామిలీస్ ను మెప్పించే ఎమోషన్స్ మొత్తంగా ఓ ఫీల్ గుడ్ ఎంటర్టైనర్ ‘కళ్యాణ వైభోగమే   కొన్ని కథలు కొత్తగా ఉండి ప్రేక్షకుల్ని మెప్పిస్తాయి  ఇంకొన్ని కథలు రొటీన్ గా ఉంటూనే కథనంలో కొత్తదనంతో ఆకట్టుకుంటాయి  కళ్యాణ వైభోగమే రెండో కోవకే చెందుతుంది  పెళ్లి మీద వ్యతిరేకతతో ఉన్న ఓ జంట తప్పనిసరి పరిస్థితుల్లో పెళ్లి చేసుకుని అపార్థాలు గొడవల తర్వాత ఒకరినొకరు అర్థం చేసుకుని చివరికి ప్రేమలో పడి ఒక్కటయ్యే కథతో ‘పెళ్లైన కొత్తలో’ లాంటి కొన్ని సినిమాలు తెలుగు ప్రేక్షకులకు పరిచయమే  ఆ తరహా కథతోనే నందిని రెడ్డి ఆహ్లాదకరమైన కథనంతో ‘కళ్యాణ వైభోగమే’ను ప్రత్యేకమైన సినిమాగా తీర్చిదిద్దింది  ఎక్కడా మెలో డ్రామాకు అవకాశం లేకుండా నిజంగా మన చుట్టూ జరుగుతున్నట్లే సహజంగా సన్నివేశాల్ని తీర్చిదిద్దడం సినిమాకున్న పెద్ద ప్లస్ పాయింట్   ఒక ఫ్యామిలీలో హిడెన్ కెమెరాలు పెట్టి క్యాప్చర్ చేసినట్లు పాత్రలన్నీ సహజంగా ప్రవర్తిస్తాయి  ఒరిజినల్ గా అనిపించే హావభావాలు పలికిస్తాయి  నిజమైన ఎమోషన్లను మనం ఫీలవుతాం  పెళ్లి కెరీర్ విషయంలో హీరో హీరోయిన్ల ఆలోచనలు కొంచెం ఎక్స్ ట్రీమ్ గా  తల్లిదండ్రుల పట్టుదల కొంచెం టూమచ్ గా అనిపిస్తాయి కానీ వాటిని పక్కనబెట్టేస్తే మిగతా ఎమోషన్లన్నీ కూడా సహజంగా అనిపిస్తాయి  ప్రతి పాత్రకూ ఓ ఐడెంటిటీ ఉండటంతో వాటితో ఈజీగా కనెక్టయిపోతాం  పేలిపోయే కామెడీ లేకున్నా సింపుల్ హ్యూమర్ తోనే ప్రేక్షకుల ముఖాలపై చిరునవ్వు నిలిచి ఉండేలా సన్నివేశాల్ని తీర్చిదిద్దింది నందిని రెడ్డి   హీరో హీరోయిన్లు సహా పాత్రల పరిచయం ఆ తర్వాత పెళ్లి చూపులు పెళ్లి చెడగొట్టుకునే సన్నివేశాలు ఆపై ఇద్దరికీ వేరే చూపులకు సంబంధించిన సీన్స్ అన్నీ కూడా సరదాగా సాగిపోవడంతో ప్రథమార్ధం రయ్యిన దూసుకెళ్తుంది ఇక పెళ్లికి సంబంధించిన సన్నివేశాలు కొంచెం ఎమోషనల్ గా సాగుతాయి  వాటితో కూడా ప్రేక్షకులు ఈజీగా కనెక్టయిపోవడంతో చూస్తుండగానే ప్రథమార్ధం అయిపోతుంది  ఉత్కంఠ రేపే ఇంటర్వెల్ బ్యాంగ్ తో ప్రథమార్ధం ముగుస్తుంది   ఫస్టాఫ్ తో పోలిస్తే సెకండాఫ్ ఎక్కువ ప్రెడిక్టబుల్ గా ఉండటం కొంచెం సాగదీసిన ఫీలింగ్ కలగడంతో సినిమా గ్రాఫ్ కొంచెం పడిపోయిన ఫీలింగ్ కలుగుతుంది కానీ నిరాశ చెందేలా మాత్రం ఉండదు ఫీల్ మాత్రం కంటిన్యూ అవుతుంది  హీరో హీరోయిన్ల మధ్య దూరం తగ్గి వాళ్ల మధ్య ప్రేమ చిగురించే సన్నివేశాలు ఆకట్టుకుంటాయి  ప్రిక్లైమాక్స్ లో ఎమోషన్ బాగా పండింది  ఇక క్లైమాక్స్ విషయంలో నందిని రెడ్డి అలా మొదలైంది ఫార్ములా ఫాలో అయిపోయింది  తాగుబోతు రమేష్ పాత్రను ప్రవేశపెట్టి సరదాగా సినిమాను ముగించే ప్రయత్నం చేసింది  ఎక్కడా అసభ్యతకు తావు లేకుండా సినిమాను క్లీన్ ఎంటర్టైనర్ గా తీర్చిదిద్దడం కూడా సినిమాకున్న ప్లస్ పాయింట్  ‘కళ్యాణ వైభోగమే’లో చెప్పుకోదగ్గ నెగెటివ్ పాయింట్స్ అంటే కథ   ప్రేక్షకుల అంచనాలకు తగ్గట్లుగా ఉండటమే  సినిమా మొదలైనపుడే కథ ఎప్పుడు ఏ మలుపు తీసుకుంటుందో ఎలా సాగుతుందో ఎలా ముగుస్తుందో ఓ అంచనా వచ్చేయొచ్చు  దాదాపుగా ఆ అంచనాకు తగ్గట్లే సినిమా నడుస్తుంది  సినిమా అంతా ఉన్న ఫీల్ తో సాగి చివరికి వచ్చేసరికి మామూలుగా ముగియడం కూడా నెగెటివ్ పాయింటే  మనం ఇంకా ఎక్కువే ఆశిస్తాం కానీ నందిని రెడ్డి మామూలుగా ముగించేసింది  అనుకున్నంత స్థాయిలో ఎమోషన్లు పండలేదు  క్లైమాక్స్ మామూలుగా అనిపిస్తుంది  సినిమా నిడివి కూడా కొంచెం ఎక్కువైంది   నటీనటులు కథకు తగ్గట్లు మంచి నటీనటుల్ని ఎంచుకోవడంలోనే నందిని రెడ్డి సగం విజయం సాధించింది  ముఖ్యంగా హీరో హీరోయిన్ల నటన సినిమాకు ప్రధాన ఆకర్షణ  నాగశౌర్య మాళవికల జంట చూడముచ్చటగా అనిపిస్తుంది  వాళ్లిద్దరి కెమిస్ట్రీ సినిమాకు ప్రధాన ఆకర్షణ  ఇద్దరూ కూడా నేటితరం అబ్బాయి-అమ్మాయిగా చక్కగా సరిపోయారు  అందం అభినయం రెండింట్లోనూ ఆకట్టుకున్నారు  పాత్రల్లో ఇమిడిపోయారు  ముఖ్యంగా మాళవికతో తన అభినయంతో కట్టిపడేసింది  నిత్యామీనన్ తరహాలో ప్రేక్షకుల్ని కట్టిపడేసే ప్రతిభ ఆమె సొంతం  ఆనంద్ రాశి హుందాగా నటించారు  ఐశ్వర్య కూడా ఆ పాత్రకు ప్రత్యేకత చేకూర్చింది  నటన కొత్తయినప్పటికీ రాజ్ మాదిరాజు కూడా తడబాటు లేకుండా నటించాడు   సాంకేతిక వర్గం నటీనటుల్లాగే సాంకేతిక నిపుణులు కూడా సినిమాకు బలంగా నిలిచారు  సంగీత దర్శకుడు కళ్యాణి కోడూరి ఛాయాగ్రాహకుడు బీవీఎస్ రాజు సినిమాలో మంచి ఫీల్ తీసుకురావడంలో కీలక పాత్ర పోషించారు  కళ్యాణి పాటలతో పాటు నేపథ్య సంగీతం కూడా చాలా ఆహ్లాదాన్నిచ్చాయి  రాజు విజువల్స్ కూడా అంతే  సినిమా చాలా కలర్ ఫుల్ గా రావడంలో కెమెరా పనితనం కీలకం  నిర్మాణ విలువలు కూడా బాగున్నాయి  దామోదర్ ప్రసాద్ తన అభిరుచిని మరోసారి చాటుకున్నారు  లక్ష్మీ భూపాల్ మాటలు పాటలు క్యాచీగా సహజంగా ఉన్నాయి  సన్నివేశాలకు తగ్గ మాటలే కానీ అనవసర అసహజమైన డైలాగ్స్ లేవు  ఇక దర్శకురాలు నందిని రెడ్డి మళ్లీ అలా మొదలైంది ఫ్లేవర్ తీసుకొచ్చింది  ఆమె మార్కు సింపుల్ హ్యూమర్ తో సినిమాను ఆకట్టుకునేలా తీర్చిదిద్దింది  క్యారెక్టర్లను సరిగ్గా తీర్చిదిద్దుకుంటే ఆటోమేటిగ్గా కథనం కూడా ఆసక్తికరంగా తయారవుతుందని నందిని చూపించింది  ఆహ్లాదకరమైన కథనం రాసుకోవడంతో పాటు దాన్ని సమర్థంగా తెరకెక్కించడంలో ఆమె విజయం సాధించింది  నటీనటులు సాంకేతిక నిపుణుల నుంచి కూడా తన టేస్టుకు తగ్గట్లు ఔట్ పుట్ రాబట్టుకుని దర్శకురాలిగా తనదైన ముద్ర వేసింది నందిని   చివరగా కళ్యాణ వైభోగమే సింపుల్ బట్ బ్యూటిఫుల్  
__________________________
  విజయ్ శ్రీకాంత్ నిజాయితీపరుడైన పోలీస్ ఆఫీసర్  ఐతే అనుకోని పరిస్థితుల్లో సస్పెండ్ అయిన విజయ్ డిపార్టుమెంటుకే కాక తన తండ్రికి కూడా దూరమవుతాడు  ఐతే తాను తప్పుచేశానన్న గిల్టీ ఫీలింగులో ఉన్న విజయ్ కి తన తప్పు దిద్దుకుని తనేంటో చూపించే అవకాశం లభిస్తుంది  దేశంలో అల్లకల్లోలం సృష్టించడానికి టెర్రరిస్టులు వేసిన ప్లాన్ గురించి తెలుసుకుని వాళ్ల ఆట కట్టించడానికి సిద్ధమవుతాడు విజయ్  ఐతే ఉగ్రవాదుల కుట్ర వెనుక ఉన్న ఇంకా పెద్ద మిస్టరీ ఉందని అతడికి అర్థమవుతుంది  ఇంతకీ ఆ మిస్టరీ ఏంటి ఈ కుట్రను అతనెలా ఛేదించాడు తనపై పడ్డ మచ్చను చెరిపేసుకుని తండ్రికి ఎలా దగ్గరయ్యాడు అన్నది మిగతా కథ   కథనం-విశ్లేషణ   శ్రీకాంత్ హీరోగా ఓ మోస్తరు సినిమా వచ్చి కూడా చాలా ఏళ్లు అయిపోవడంతో శ్రీకాంత్ సినిమా అంటే బాగుండదు అని ముందే ఓ నిర్ణయానికి వచ్చేసే పరిస్థితి వచ్చిందిపుడు  ఐతే ‘టెర్రర్’ ఆ కోవలోని సినిమా కాదు  నేషనల్ అవార్డ్ విన్నింగ్ డైరెక్టర్ సతీశ్ కాశెట్టి మంచి కథాకథనాలతో ఈ చిత్రాన్ని తీర్చిదిద్దాడు  చెప్పాలనుకున్న విషయం నుంచి ఏమాత్రం పక్కకు వెళ్లకుండా ఉత్కంఠ రేపే కథాకథనాలతో చక్కగా మలిచిన పోలీస్ థ్రిల్లర్ ‘టెర్రర్’    పాటలు కామెడీ ట్రాకులు ఏమీ లేకుండా కథ ఎక్కడా పక్కదారి పట్టకుండా సతీశ్ కాశెట్టి రాసుకున్న స్క్రీన్ ప్లే ఈ సినిమాకు ప్రధాన ఆకర్షణ  ఆరంభంలో ఓ 20 నిమిషాలు మామూలుగా కొంచెం స్లోగా కథనం నడుస్తుంది కానీ ఆ తర్వాత మొదలయ్యే టెంపో చివరిదాకా సాగుతుంది  మంచి ట్విస్టులుండేలా స్క్రీన్ ప్లే రాసుకోవడంతో పాటు వాటి చుట్టూ ఆసక్తికర సన్నివేశాలు కూర్చుకోవడంతో టెర్రర్ బోర్ కొట్టకుండా సాగిపోతుంది   శ్రీకాంత్ పాత్రకు సంబంధించి భావోద్వేగాలు చక్కగా పండించడంతో పాటు కథలోని లీడ్ పాయింట్ తో ప్రేక్షకుల్ని థ్రిల్ చేయడంలో దర్శకుడు విజయవంతమయ్యాడు  13 రోజుల వ్యవధిలో జరిగే సంఘటనల చుట్టూ కథను అల్లుకున్న దర్శకుడు ఓవైపు కథానాయకుడి సంఘర్షణను చూపిస్తూనే మరైవైపు ఉగ్రవాదుల అంశానికి సంబంధించి రోజువారీ పరిణామాలతో కథనాన్ని వేగంగా నడిపించాడు  ముస్లిం టెర్రరిస్టుని శ్రీకాంత్ ఇంటరాగేట్ చేసే సీన్ టెర్రరిస్టుల కుట్ర వెనుక ఉన్న మిస్టరీ రివీల్ అయ్యే సీన్ సినిమాకు మేజర్ హైలైట్స్   పాటలతో పాటు ఇంకే అనవసర ట్రాకులూ లేకపోవడంతో సినిమాను తక్కువ నిడివిలో ముగించడానికి కూడా అవకాశం దక్కింది  దీంతో మామూలుగా మొదలైన ‘టెర్రర్’ చివరికి మంచి ఫీలింగ్ తో ప్రేక్షకుడు థియేటర్ నుంచి బయటికి వెళ్లేలా చేస్తుంది  నిడివి తక్కువ కావడం సినిమాకు ప్లస్  ఐతే శ్రీకాంత్ పాత్రకు సంబంధించి ఎమోషన్ బాగానే ఉంది కానీ తండ్రి అతణ్ని అపార్థం చేసుకునే సన్నివేశాన్ని సరిగా తీర్చిదిద్దలేదు  తండ్రీ కొడుకుల అనుబంధాన్ని కూడా ఎలివేట్ చేయలేదు   క్లైమాక్స్ కూడా సాగదీసిన ఫీలింగ్ కలుగుతుంది  ఈ టైపు జానర్ బేస్డ్ ఫిల్మ్స్ ఇష్టపడేవారిని ‘టెర్రర్’ ఆకట్టుకుంటుంది కానీ రెగ్యులర్ కమర్షియల్ ఎలిమెంట్స్ కోరుకునేవారికి కూడా ఈ చిత్రం నచ్చకపోవచ్చు   నటీనటులు   ‘ఖడ్గం’లో పోలీస్ పాత్రలో అదరగొట్టిన శ్రీకాంత్ మళ్లీ ఆ స్థాయిలో తన ముద్ర వేయడానికి ప్రయత్నించాడు  అతడి నటన సినిమాకు ప్రధాన ఆకర్షణ  శ్రీకాంత్ గత సినిమాల్లో కాన్ఫిడెన్స్ కనిపించేది కాదు  కానీ విజయ్ పాత్రను ఇష్టపడటం వల్లో ఏమో కానీ చాలా కాన్ఫిడెంటుగా నటించాడు  పోలీస్ పాత్రలో అతడి అగ్రెషన్ సిన్సియారిటీ ఆకట్టుకుంటుంది  మంచి పాత్ర పడితే ఇప్పటికీ తాను అద్భుతంగా పెర్ఫామ్ చేయగలనని శ్రీకాంత్ చాటుకున్నాడు  మిగతా నటీనటుల్లో కోట శ్రీనివాసరావు కూడా తనదైన ముద్ర వేశారు  ఈ మధ్య కాలంలో ఆయనకిది గుర్తుంచుకోదగ్గ పాత్ర  రవివర్మ బాగా చేశాడు  హీరోయిన్ పాత్రకు పెద్దగా ప్రాధాన్యం లేకపోవడంత నిఖిత పెద్దగా గుర్తుండదు  నాజర్ ఓకే  పృథ్వీది మామూలు క్యారెక్టరే  అతనీ మధ్య చేస్తున్న పాత్రల తరహాలో ఆశిస్తే కష్టం   సాంకేతికవర్గం   పాటల్లేని ఈ సినిమాకు సాయికార్తీక్ బ్యాగ్రౌండ్ స్కోర్ పెద్ద బలం  కీలకంగా చెప్పదగ్గ సన్నివేశాల్ని నేపథ్య సంగీతం బాగా ఎలివేట్ చేసింది  ద్వితీయార్ధంలోని టెంపోని మెయింటైన్ చేయడంలో కూడా బ్యాగ్రౌండ్ స్కోర్ కీలక పాత్ర పోషించింది  శ్యామ్ ప్రసాద్ ఛాయాగ్రహణం కూడా బాగుంది  లక్ష్మీభూపాల్ డైలాగులు ఓకే  పాత్రలన్నీ చాలా వరకు తక్కువగా మాట్లాడతాయి  ఆ పరిమితమైన సంభాషణలే బాగున్నాయి  నిర్మాణ విలువలు పర్వాలేదు  బడ్జెట్ పరిమితుల దృష్ట్యా అక్కడక్కడా రాజీ పడ్డ సంగతి అర్థమవుతుంది  ఐతే కమర్షియల్ ఎలిమెంట్స్ లేని ఇలాంటి సినిమాపై పెట్టుబడి పెట్టిన నిర్మాత అభిరుచిని మెచ్చుకోవాలి  సతీశ్ కాశెట్టి దర్శకుడిగా మంచి పట్టు చూపించాడు   కథ మామూలే కానీ కథనంతో ఆకట్టుకున్నాడు  ఎక్కడా పక్కదారి పట్టకుండా సిన్సియర్ గా స్క్రీన్ ప్లేను నడిపించాడాయన  ఎన్నో పరిమితులు అడ్డంకుల మధ్య ఇలాంటి సినిమా తీసిన ఆయన అభినందనీయుడు   చివరగా టెర్రర్ భయపడాల్సిన పని లేదు  ఓ లుక్కేయొచ్చు   
__________________________
అడివి శేష్ స్క్రీన్ ప్లే రవికాంత్ పేరెపు - అడివి శేష్ దర్శకత్వం రవికాంత్ పేరెపు  నటుడిగా దర్శకుడిగా ‘కర్మ’ అనే విభిన్నమైన సినిమాతో అరంగేట్రం చేసిన అడివి శేష్ ఆ తర్వాత ‘కిస్’ అనే ఇంకో సినిమా కూడా చేశాడు  ఐతే అవి రెండూ అతడికి మంచి ఫలితాన్నివ్వలేదు  దీంతో మెగా ఫోన్ ప్రయత్నాలు పక్కనబెట్టేసి నటుడిగా తనేంటో రుజువు చేసుకున్నాడు  ఇప్పుడు డైరెక్షన్ జోలికి పోకుండా తన రైటింగ్ టాలెంట్ మాత్రం చూపిస్తూ ‘క్షణం’ సినిమాను తెరమీదికి తెచ్చాడు  రవికాంత్ పేరెపు దర్శకత్వం వహించిన ఈ ‘క్షణం’ కొన్ని రోజులుగా టాక్ ఆఫ్ ద ఇండస్ట్రీగా నిలుస్తోంది  మంచి అంచనాల మధ్య ఈ రోజే ప్రేక్షకుల ముందుకొచ్చిన ‘క్షణం’ విశేషాలేంటో చూద్దాం పదండి     రిషి అడివి శేష్ అమెరికాలో సాఫ్ట్ వేర్ ఇంజినీర్ గా పని చేస్తుంటాడు  అతడికో రోజు ఇండియాలోని తన మాజీ ప్రేయసి శ్వేత ఆదా శర్మ నుంచి ఫోన్ వస్తుంది  శ్వేత కోసం ఇండియా బయల్దేరి వచ్చిన రిషికి ఆమె కూతురు రియా కిడ్నాపైందని తెలుస్తుంది  ఆ పాప కోసం వేట మొదలుపెడతాడు రిషి  ఐతే రియా కోసం అన్వేషించే క్రమంలో అసలు శ్వేతకు పాపే లేదని అనుమానం కలుగుతుంది రిషికి  ఇంతకీ రియా నిజంగానే ఉందా శ్వేత చెబుతున్నట్లు నిజంగానే ఆ పాపను ఎవరైనా కిడ్నాప్ చేశారా దీని వెనుక ఉన్న మిస్టరీ ఏంటి అన్నది తెర మీదే చూసి తెలుసుకోవాలి   కథనం - విశ్లేషణ   క్షణం సినిమా టైటిల్ లోగోను జాగ్రత్తగా గమనించారంటే ఈ సస్పెన్స్ థ్రిల్లర్ కు సంబంధించి కింద కొన్ని క్లూస్ కనిపిస్తాయి  ముందు అమెరికాను రెప్రజెంట్ చేసే బిల్డింగ్స్ ఆ తర్వాత హైదరాబాద్ ను సింబాలిక్ గా చూపించే ఛార్మినార్ ఆ తర్వాత ఓ పాప  హీరో ఓ పాప కోసం అమెరికా నుంచి హైదరాబాద్ వచ్చి అన్వేషణ సాగించడం అనే కాన్సెప్ట్ ను అలా చక్కగా టైటిల్ లోగో ద్వారా చెప్పే ప్రయత్నం చేసింది ‘క్షణం’ టీమ్   లోగో విషయంలోనే ఇంత ఫోకస్ పెట్టారంటే ఇక కథాకథనాల విషయంలో క్షణం టీమ్ ఇంకెంత శ్రద్ధ పెట్టి ఉంటుందో కదా  నిజమే ‘క్షణం’ ఎంతో శ్రద్ధగా తీసిన డీసెంట్ సస్పెన్స్ థ్రిల్లర్   తెలుగు సినిమాల్లో ఇలాంటి గ్రిప్పింగ్ స్క్రీన్ ప్లేతో ఓ థ్రిల్లర్ మూవీ తెరకెక్కడం అరుదైన విషయమే  థ్రిల్లర్ జానర్ కు పూర్తి న్యాయం చేస్తూ ఆసక్తికర మలుపులు తిరుగుతూ ఎక్కడా లీడ్ పాయింట్ నుంచి డీవియేట్ కాకుండా సూటిగా వెళ్లిపోయే థ్రిల్లర్ మూవీ క్షణం   థ్రిల్లర్ సినిమాలకు కథ కంటే కూడా స్క్రీన్ ప్లే చాలా ముఖ్యమైన విషయం  ఏమాత్రం ఆసక్తి సడలినా కథ నుంచి పక్కకు వెళ్లినా ట్విస్టులు సరిగా పండకపోయినా మొత్తం వ్యవహారం చెడిపోతుంది  ఐతే అడివి శేష్ - డెబ్యూ డైరెక్టర్ రవికాంత్ పేరెపు ఈ తప్పు చేయలేదు  ఆసక్తికర స్క్రీన్ ప్లేతో ఎక్కడా ఉత్కంఠ తగ్గకుండా ప్రేక్షకుల్ని నిరంతరం గెస్సింగ్ లో ఉంచుతూ రెండు గంటల పాటు ఎంగేజ్ చేశారు   హీరోయిన్ తన కూతుర్ని ఎవరో కిడ్నాప్ చేశారంటుంది  కానీ ఆమెకు అసలు కూతురే లేదంటారు అందరూ  చివరికి హీరో కూడా ఆమెను అనుమానిస్తాడు  హీరో ఇంటి లోపలికి వెళ్తే హీరోయిన్ తన కూతురు పెరిగి పెద్దవుతున్న టైంలో తన పొడవును కొలుస్తూ గోడల మీద వేసిన మార్క్స్ కనిపిస్తాయి  అప్పుడతడికి నిజం తెలుస్తుంది  కానీ ఇటు తిరిగేసరికి ఘోరం జరిగిపోతుంది  ‘క్షణం’ సినిమాకు హైలైట్ అనదగ్గ సన్నివేశం ఇది  ‘క్షణం’ స్క్రీన్ ప్లే ఎంత పకడ్బందీగా తీర్చిదిద్దారో ఈ సన్నివేశం సరైన ఉదాహరణ  సినిమా అంతా కూడా ఇలాంటి ఆసక్తికర సన్నివేశాలతో బిగువైన స్క్రీన్ ప్లేతో సాగుతుంది   ప్రథమార్ధం వేగం అందుకోవడానికి కొంచెం టైం పట్టినా ఇంటర్వెల్ ముందు నుంచి కథనం ఊపందుకుంటుంది  ఫ్లాష్ బ్యాక్ ను ఒకేసారి చెప్పేయకుండా నాన్ లీనియర్ స్క్రీన్ ప్లేతో అక్కడక్కడా ప్లేస్ చేసిన విధానం బాగుంది  దాని వల్ల ఎక్కడా లాగ్ అనే ఫీలింగ్ కలగదు  ప్రథమార్ధంతో పోలిస్తే ద్వితీయార్ధం మరింత పకడ్బందీగా ఆసక్తికరంగా తీర్చిదిద్దారు  ముఖ్యంగా చివరి 40 నిమిషాల్లో వరుసగా వచ్చే మలుపులు ఉత్కంఠను అంతకంతకూ పెంచుతాయి  క్లైమాక్స్ షాకింగ్ గా అనిపిస్తుంది   చివర్లో ట్విస్టును జీర్ణించుకోవడానికి కొంచెం టైం పడుతుంది  ఇది కొంచెం మింగుడు పడని వ్యవహారం లాగా కూడా అనిపిస్తుంది  పాప కోసం విలన్ పాత్ర మరీ అంత దారుణాలు చేయాలా అసలు ఓ పాప ఐడెంటిటీని అలా తుడిచేయడం సాధ్యమా అన్న సందేహాలు రేకెత్తుతాయి  దీని వల్ల కొంత అసంతృప్తిగా అనిపించినప్పటికీ క్షణం టీమ్ కమిట్మెంట్ చూసి కొంచెం పెద్ద మనసు చేసుకోవచ్చు  పాపకు హీరోకు ముడిపెట్టి సినిమాను ముగించిన విధానం బాగుంది  నిడివి 2 గంటలే కావడం సినిమాకు పెద్ద ప్లస్   ఈ జానర్ కు ఉన్న పరిమితుల వల్ల ‘క్షణం’ అన్ని వర్గాల ప్రేక్షకుల్నీ మెప్పించకపోవచ్చు  దీని నరేషనే రెగ్యులర్ సినిమాల తరహాలో ఉండదు  ఎంటర్టైన్మెంట్ కోరుకుంటే కష్టం  కాబట్టి రెగ్యులర్ కమర్షియల్ సినిమాల సినిమాల్ని ఇష్టపడేవారిని ‘క్షణం’ అంతగా ఎంగేజ్ చేయకపోవచ్చు  ప్రథమార్ధంలో కొంచెం అప్ అండ్ డౌన్స్ వల్ల సినిమా కొంచెం సా గిన ఫీలింగ్ కలుగుతుంది  పాటలున్నవి మూడే అయినా కొంచెం అవి అడ్డం పడ్డ ఫీలింగ్ కలిగిస్తాయి  పూర్తిగా పాటలు లేపేస్తే బాగుండేది  ఇంతకుమించి ‘క్షణం’లో పెద్ద మైనస్ లంటూ ఏమీ లేవు   నటీనటులు   అడివి శేష్ ‘క్షణం’తో తనను తాను సరికొత్తగా ఆవిష్కరించుకున్నాడు  సినిమా మొత్తాన్ని అతను తన భుజాల మీద నడిపించాడు  సినిమా మొత్తంలో శేష్ బాగా చేయలేదు అనిపించే సన్నివేశాలేమీ లేవు  ఫ్లాష్ బ్యాక్ లో ఎంత క్యాజువల్ గా కనిపించి ఆకట్టుకున్నాడో వర్తమానంలో అంత ఇంటెన్సిటీ చూపించాడు  పాత్ర స్వభావాన్ని అర్థం చేసుకుని హీరోయిజం ఎక్కడా హద్దులు దాటనివ్వకుండా మెచ్యూర్డ్ పెర్ఫామెన్స్ ఇచ్చాడు శేష్  ఎమోషన్స్ కూడా బాగా పలికించాడు  ఆదా శర్మ ఇలా తనకు నప్పే పాత్రలు ఎంచుకుంటే బెటర్  తెలుగులో ఇప్పటిదాకా ఆదా చేసిన పాత్రల్లో ఇది చాలా ప్రత్యేకమైంది  గుర్తుంచుకోదగ్గది  ఆమె పాత్రకు తగ్గట్లుగా నటించింది  అనసూయను ఇలాంటి పాత్రలో చూసి అడ్జస్ట్ కావడానికి కొంచెం టైం పడుతుంది  మొదట ఆమె పాత్ర మామూలుగా అనిపిస్తుంది  చివర్లోకి వచ్చేసరికి ఆ క్యారెక్టర్ తీసుకున్న టర్న్ చూసి షాకవుతాం  ఆ సన్నివేశంలో అనసూయ బాగానే నటించింది కూడా  సత్యం రాజేష్ చౌదరి అనే పోలీస్ పాత్రలో అదరగొట్టాడు  అతణ్ని ఇలాంటి పాత్రలో ఎప్పుడూ చూసి ఉండం  సినిమాలో ఉన్న కొంచెం ఎంటర్టైన్మెంట్ పార్ట్ అతడి మీదే నడుస్తుంది  రాజేష్ కు చాలా కొత్తగా అనిపించే పాత్రలో అతను మెప్పించాడు  వెన్నెల కిషోర్ - రవివర్మ - సత్యదేవ్ కూడా బాగా చేశారు    సాంకేతికవర్గం  క్షణం టెక్నికల్ గా హై స్టాండర్డ్స్ ఉన్న మూవీ  మ్యూజిక్ - సినిమాటోగ్రఫీ - ఎడిటింగ్ - ప్రొడక్షన్ వాల్యూస్ అన్నీ బాగున్నాయి  శ్రీచరణ్ పాటలు పెద్దగా గుర్తుండవు కానీ బ్యాగ్రౌండ్ స్కోర్ సినిమాకు మేజర్ హైలైట్  సన్నివేశాలకు బలంగా నిలిచింది  ఉత్కంఠను మరింత పెంచడంలో బ్యాగ్రౌండ్ స్కోర్ కీలక పాత్ర పోషించింది  సౌండ్ డిజైనింగ్ కూడా సూపర్బ్  శానీల్ డియో ఛాయాగ్రహణం కూడా హాలీవుడ్ సినిమాలకు దగ్గరగా అనిపిస్తుంది  ఎడిటింగ్ కూడా క్రిస్ప్ గా ఉంది  ప్రొడక్షన్ వాల్యూస్ గురించి చెప్పాల్సిన పని లేదు  ఇంత తక్కువ బడ్జెట్లో ఇలాంటి ఔట్ పుట్ తెచ్చినందుకు అభినందించాల్సిందే  అడివి శేష్ రవికాంత్ పేరెపు కలిసి అందించిన స్క్రీన్ ప్లే సినిమాకు పెద్ద ప్లస్  ఈ విషయంలో హాలీవుడ్ సినిమాల ప్రభావం కనిపించినప్పటికీ వాటి స్థాయికి దీటుగా కథనాన్ని తీర్చిదిద్దారు  సినిమాలో వృథా సన్నివేశాలేమీ లేకుండా ప్రతి చిన్న సన్నివేశానికీ ఏదో ఒక లింకు ఉండేలా ఆసక్తికరంగా స్క్రీన్ ప్లేను మలిచారు  డైరెక్టర్ రవికాంత్ తొలి సినిమాతోనే తనదైన ముద్ర వేశాడు  సస్పెన్స్ థ్రిల్లర్ జానర్ పై అతడికున్న పట్టు సినిమాలో కనిపిస్తుంది  ఆరంభం నుంచి చివరిదాకా సినిమాలో ఒక టోన్ లో తీసుకెళ్లడంలో ఎక్కడా ఆసక్తి తగ్గకుండా నిలబెట్టడంల అతను విజయవంతమయ్యాడు   చివరగా ఉత్కంఠభరిత ‘క్షణం’  
__________________________
శ్రీ వెంకటేశ్వర క్రియేషన్స్ నిర్మాత దిల్ రాజు స్క్రీన్ ప్లే - దర్శకత్వం వాసు వర్మ  నిర్మాతగా ఒకప్పటి స్థాయిలో సినిమాలు తీయలేకపోతున్న దిల్ రాజు ‘జోష్’ లాంటి ఫెయిల్యూర్ తో దర్శకుడిగా అరంగేట్రం చేసిన వాసు వర్మ హీరోగా ఒడుదొడుకుల ప్రయాణం సాగిస్తున్న సునీల్ ఈ ముగ్గురూ కలిసి డెస్పరేట్ గా హిట్ కొట్టి తీరాలన్న ఉద్దేశంతో చేసిన సినిమా ‘కృష్ణాష్టమి’  ఈ రోజే ప్రేక్షకుల ముందుకొచ్చిన ఈ సినిమా వారి ఆశల్ని ఏమేరకు నెరవేర్చిందో చూద్దాం పదండి     కృష్ణవరప్రసాద్ సునీల్ చిన్నప్పటి నుంచి తన కుటుంబానికి దూరంగా అమెరికాలోనే చదువుకుని అక్కడే పెద్దవాడవుతాడు  అతణ్ని ఇండియాకు రప్పించడం  తన కుటుంబానికి ఇష్టం ఉండదు  కృష్ణ పెళ్లి కూడా అమెరికాలోనే చేయాలని ఆశపడతాడు అతడి పెదనాన్న  ఐతే కృష్ణ ఆయనకు తెలియకుండా ఇండియాకు బయల్దేరిపోతాడు  దారి మధ్యలో పల్లవి నిక్కీ గర్లాని అనే అమ్మాయిని ప్రేమిస్తాడు  ఐతే అతను ఇండియాకు రాగానే అతడి మీద అటాక్ జరుగుతుంది  ఆ ప్రమాదంలో గాయపడిన అజయ్ అజయ్ ఇంటికి అతడి కొడుకుని తీసుకుని కృష్ణ వెళ్లగా ఆ ఇంటి పెద్దే తన మీద అటాక్ చేయించాడని తెలుస్తుంది  ఇంతకీ కృష్ణ మీద ఆ అటాక్ ఎందుకు జరిగింది అతణ్ని అమెరికాలోనే ఎందుకు చదివించాల్సి వచ్చింది తన సమస్య ఏంటో తెలిశాక కృష్ణ దాన్ని ఎలా పరిష్కరించుకున్నాడు అన్నది మిగతా కథ   కథనం - విశ్లేషణ   ఇండస్ట్రీ అంతా రొటీన్ దారిలో నడుస్తున్నపుడు దిల్ రాజు విభిన్నమైన సినిమాలతో అందరికీ కొత్త దారి చూపించాడు  ఎందరినో ఇన్ స్పైర్ చేశాడు  కానీ ఇప్పుడు మిగతా వాళ్లందరిలో మార్పు వచ్చింది భిన్నమైన సినిమాలు చేస్తున్నారు  కానీ దిల్ రాజు రొటీన్ దారిలో నడుస్తుండటమే విడ్డూరం  హీరో విలన్ ఇంట్లోకి హీరో చేరి అక్కడున్న వాళ్లందరిలో మార్పు తెచ్చేసి కథను సుఖాంతం చేసే సినిమాలు అరిగిపోయాయి చిరిగిపోయాయి   ఆ తరహా సినిమాలంటే జనాలు చేతులు జోడించేస్తున్న టైంలో మళ్లీ అదే టెంప్లేట్ పట్టుకుని ‘కృష్ణాష్టమి’ సినిమా తీశారు  కొన్ని కామెడీ సీన్లు కొంత ఫ్యామిలీ సెంటిమెంట్ కొంత యాక్షన్ కొంత రొమాన్స్ అంటూ లెక్కలేసుకుని చేసిన సినిమా ‘కృష్ణాష్టమి’  ఈ రొటీన్ వినోదంతో రాజీ పడితే ‘కృష్ణాష్టమి’ ఓ మోస్తరుగా అనిపిస్తుంది కానీ కొత్తదనం కోరుకుంటే మాత్రం నిరాశ తప్పదు  ఇలాంటి సినిమాను ఎస్టాబ్లిష్డ్ మాస్ హీరో చేసినా పరిస్థితి కొంచెం బెటర్ గా ఉండేదేమో కానీ సునీల్ లాంటి కమెడియన్ టర్న్డ్ హీరోతో ఇలాంటి రొటీన్ మసాలా సినిమాను చేయాలనుకోవడం ఆశ్చర్యం కలిగిస్తుంది   ‘కృష్ణాష్టమి’ ఎలా సాగబోతుందన్నది సినిమా ఆరంభంలోనే తేలిపోతుంది  సునీల్ లాంటి హీరోకు ఇంట్రడక్షన్ సాంగ్ ఫైట్ అవసరమా లేదా అని ఆలోచించకుండా టెంప్లేట్ ప్రకారం అవి రెండూ పెట్టేశారు  ఆ తర్వాత హీరోయిన్ని రంగంలోకి దించి రొమాంటిక్ ట్రాక్ నడిపారు  ఆ ట్రాక్ కూడా ఎన్నో సినిమాల్లో చూసింది  ‘బాద్ షా’ సినిమాలో బంతి ఫిలాసఫీ తరహాలో ఇక్కడ హీరోయిన్ కు ‘పల్లవిజం’ ఫిలాసఫీ అని ఒకటి పెట్టి దాని చుట్టూ ఓ సాదాసీదా లవ్ స్టోరీతో ప్రథమార్ధాన్నంతా లాగించేశారు  పోసాని కృష్ణమురళి సప్తగిరి కొంచెం కామెడీ తాళం వేసినా అది సరిపోకపోవడంతో ఫస్టాఫ్ భారంగా గడుస్తుంది   ప్రథమార్ధంలో అసలు కథ అన్నదే మొదలు కాదు  ఇక ద్వితీయార్ధంలో కథ గుట్టేంటో తెలిశాక ఆసక్తి మొత్తం చల్లారిపోతుంది  క్లైమాక్స్ వరకు సినిమా అంతా ముందే కనిపించేశాక ఇక ఈ తంతు ఎలా ముగుస్తుందో అని వెయిట్ చేయడమే మిగిలుంటుంది  ప్రథమార్ధంతో పోలిస్తే ద్వితీయార్ధంలో ఎంటర్టైన్మెంట్ పార్ట్ బెటర్ గా ఉండటం ఊరటనిస్తుంది  సెల్ఫీ బల్ఫీగా బ్రహ్మీ ఓ మోస్తరుగా నవ్వించాడు  పృథ్వీ హర్ష పోసాని కూడా అక్కడక్కడా పంచ్ లు పేల్చారు  ఐతే ఎమోషనల్ - యాక్షన్ పార్ట్ మాత్రం సాదాసీదాగా అనిపిస్తాయి  ముగింపు రొటీనే  సునీల్ హీరో అయినా రాజీ పడకుండా సినిమా అంతా గ్రాండ్ లెవెల్లో తెరకెక్కించడం ప్రొడక్షన్ వాల్యూస్ రిచ్ గా ఉండటం సినిమాకు ప్లస్ పాయింట్  ఫ్యామిలీ ఎంటర్ టైనర్స్ ను ఇష్టపడే వారికి సినిమా ఓ మోస్తరుగా ఎక్కొచ్చు   నటీనటులు   సునీల్ తన వంతుగా చేయాల్సిందంతా చేశాడు  బాగానే నటించాడు డ్యాన్సులు ఫైట్లలో ప్రతిభ చూపించాడు  కానీ సునీల్ ను ప్రేక్షకులు ఇలాంటి పాత్రల్లో చూడ్డానికి ఏమాత్రం ఇష్టపడతారన్నదే సందేహం  అతను వీర లెవెల్లో హీరోయిజం చూపిస్తూ ఫైట్లు చేస్తే జనాలు ఎగిరి గంతేసేస్తారా లేక ‘మర్యాదరామన్న’ తరహా పాత్రల్లో చేసినపుడు ఎంజాయ్ చేస్తారా అన్నది అతనే ప్రశ్నించుకుంటే మంచిదేమో  సునీల్ ప్రయత్న లోపం లేకుండా పాత్రలో ఇమిడిపోవడానికి ప్రయత్నించినా అతను మరొకరి షూస్ లో కాళ్లు పెట్టినట్లు అనిపించిందే తప్ప క్యారెక్టర్ సహజంగా అనిపించలేదు  హీరోయిన్లిద్దరిలో నిక్కీ గర్లాని పర్వాలేదు  డింపుల్ చోప్డే వ్యాంప్ తరహా పాత్రలో కనిపించింది  హీరోయిన్లిద్దరూ గ్లామరస్ గా కనిపించారు  విలన్ అశుతోష్ రాణాది రొటీన్ పాత్ర  ఉన్నంతలో ముకేష్ రుషి బాగా చేశారు  పోసాని - బ్రహ్మి - సప్తగిరి ఓ మోస్తరుగా నవ్వించారు  పృథ్వీని సరిగ్గా వాడుకోలేదు  తులసి - పవిత్రా లోకేష్ పాత్రలకు తగ్గట్లు నటించారు   సాంకేతిక వర్గం   దినేష్ సంగీతం అంత ప్రత్యేకంగా ఏమీ లేదు  పాటల్లో రెండు వినబుల్ గా ఉన్నాయి  బ్యాగ్రౌండ్ స్కోర్ మామూలుగా అనిపిస్తుంది  ఛోటా కె నాయుడు ఛాయాగ్రహణం సినిమాకు ప్రధాన ఆకర్షణ  కారును రివర్స్ లో నడుపుతూ సాగే ఛేజ్ సీన్ లో ఛోటా పనితనం కనిపిస్తుంది  దిల్ రాజు సినిమా కాబట్టి నిర్మాణ విలువలకు ఢోకా లేదు  ఇక దర్శకుడు వాసు వర్మ తొలి సినిమా ‘జోష్’తో ఫెయిల్యూర్ ఎదుర్కొన్నప్పటికీ అందులో డైరెక్టర్ గా అతడి ముద్ర కనిపిస్తుంది  కానీ రెండో సినిమాకు వచ్చేసరికి సక్సెస్ కోసం పూర్తిగా రొటీన్ బాటలోకి వచ్చేశాడు  ఎక్కడా ఒక ముద్రంటూ కనిపించలేదు  అరిగిపోయిన సన్నివేశాలన్నీ తిరగరాసి ‘టెంప్లేట్’ సినిమా తయారు చేశాడు    చివరగా  కృష్ణ కృష్ణా మళ్లీ అదే ఫార్ములానా  
__________________________
  సగ అనే షార్ట్ నేమ్ కలిగిన సతీష్ గణపతి ఆది తండ్రి మాటల్ని పట్టించుకోకుండా తన స్నేహితులతో కలిసి అల్లరి చిల్లరిగా జీవితాన్ని గడిపేస్తుంటాడు  ఐతే ఒక రెస్టారెంట్లో అతడి స్నేహితులు చేసిన గొడవ వల్ల అందరూ ఇబ్బందుల్లో పడతారు  వీళ్ల చేతిలో అవమానానికి గురైన ప్రియా రిచా ముంబయి డాన్ మొదలియార్ కూతురని తెలుస్తుంది  ప్రియా కనిపించకుండా పోవడంతో మొదలియార్ గ్యాంగ్ అంతా సగ అతడి ఫ్రెండ్స్ మీద పడుతుంది  ఈ స్థితిలో సగ ఏం చేశాడు తనతో పాటు తన స్నేహితుల్ని ఎలా కాపాడుకున్నాడు ఇంతకీ ప్రియా ఏమైంది అన్నది తెరమీదే చూసి తెలుసుకోవాలి    కథనం - విశ్లేషణ   తండ్రి నిర్మాత పెద్ద కొడుకు హీరో చిన్న కొడుకు దర్శకుడు ఇలాంటి కాంబినేషన్లో సినిమా అన్నపుడు సాధారణంగా కమర్షియల్ సినిమాలే ఆశిస్తాం  మాస్ మసాలా కథతో హీరోయిజం ఎలివేట్ చేయడానికే ప్రయత్నిస్తారని అనుకుంటాం  కానీ రవిరాజా ఫ్యామిలీ మాత్రం అలాంటి రొటీన్ ప్రయత్నాలేమీ చేయకుండా ఓ డీసెంట్ థ్రిల్లర్ తో ప్రేక్షకుల ముందుకొచ్చింది  ఓ నిజ జీవిత సంఘటన ఆధారంగా డెబ్యూ డైరెక్టర్ సత్యప్రభాస్ డీసెంట్ థ్రిల్లర్ మూవీని అందించే ప్రయత్నం చేశాడు  కథలో హీరో ఉంటాడు తప్ప ఇది హీరో కోసం కథ కాదు   మలుపు మూడు నాలుగు రోజుల వ్యవధిలో ముగిసిపోయే కథ  ఓ చిన్న గొడవ కారణంగా నలుగురు మిత్రుల జీవితాలు ఎలాంటి మలుపు తిరిగాయో చూపించే చిత్రమిది  ఆ సంఘటనకు అటు ఇటు కథనాన్ని అల్లుకున్నాడు దర్శకుడు  నాన్-లీనియర్ స్క్రీన్ ప్లేతో కథను ఆసక్తికరంగా చెప్పే ప్రయత్నం చేశాడు దర్శకుడు  ప్రథమార్ధమంతా హీరో నేపథ్యం అతడి ప్రేమకథతో నడిపించాడు  ప్రేమకథ వల్ల సినిమాకు ఎంతవరకు ప్రయోజనం అన్నది పక్కనబెడితే ఆ ట్రాక్ సరదాగా సాగి ఆకట్టుకుంటుంది  ఇంటర్వెల్ సమయానికి కూడా అసలు సమస్యలోకి వెళ్లలేదు దర్శకుడు   ద్వితీయార్ధంలో కథను మలుపు తిప్పే ఫ్లాష్ బ్యాక్ మొదలవుతుంది  ఆ ఫ్లాష్ బ్యాక్ ను ఆసక్తికరంగా ముగించి సస్పెన్స్ ఎలిమెంట్ ను చివరిదాకా దాచి పెట్టారు  ఫ్లాష్ బ్యాక్ తర్వాత 40 నిమిషాల కథనం థ్రిల్లింగా సాగుతుంది  అసలేం జరిగిందో గుట్టు విప్పే సన్నివేశం సినిమాకు హైలైట్  అది చూసి ప్రేక్షకులు థ్రిల్ అవుతారు  ఐతే క్లైమాక్స్ మాత్రం అనుకున్నంత స్థాయిలో లేదు  థ్రిల్లర్ మూవీకి ఇది సరైన ముగింపు కాదు  మిథున్ చక్రవర్తిని హైలైట్ చేద్దామన్న ఉద్దేశమో ఏంటో కానీ క్లైమాక్స్ సినిమా టోన్ కు తగ్గట్లుగా లేదు  సినిమా అప్పటికే ముగిసిపోయినా ఊరికే ఇంకో పావుగంట సాగదీశారు   హీరో ఓవైపు వర్తమానంలో క్లూస్ కోసం ప్రయత్నిస్తుంటే మరోవైపు ఫ్లాష్ బ్యాక్ లో సమాంతరంగా లవ్ స్టోరీని నడిపించడం ద్వితీయార్ధం పూర్తిగా థ్రిల్లర్ తరహాలో నడిపించడం ఇవన్నీ చూస్తే సత్యప్రభాస్ ‘వైశాలి’ ఫార్మాట్ ఫాలో అయినట్లుగా కనిపిస్తుంది  ఐతే ‘వైశాలి’ స్థాయిని ‘మలుపు’ అందుకోలేదు  అయినప్పటికీ ఇది కూడా డీసెంట్ థ్రిల్లరే  ఫస్టాఫ్ లో రొమాంటిక్ ట్రాక్ బాగానే ఉన్నప్పటికీ దానికి కథకు సంబంధం లేదు  అక్కడక్కడా పాటలు అనవసరంగా అడ్డం పడతాయి  ముఖ్యంగా ద్వితీయార్ధంలో క్లబ్ సాంగ్ అనవసరం  థ్రిల్లర్ సినిమాలు సాధ్యమైనంత వరకు తక్కువ నిడివితో ఉంటే బాగుంటాయి  వైవిధ్యమైన కథనే ఎంచుకున్నపుడు మళ్లీ ఇక కమర్షియల్ అంశాల కోసం వెంపర్లాడటం దేనికి రెండు పాటలు తీసేసి కొన్ని సన్నివేశాల్ని ట్రిమ్ చేసి ఉంటే సినిమా మరింత మెరుగ్గా తయారయ్యేది    నటీనటులు   ‘ఒక విచిత్రం’ తర్వాత ‘వైశాలి’ సినిమాతో తెలుగు ప్రేక్షకులకు సరికొత్తగా పరిచయమైన ఆది ‘మలుపు’లోనూ మరో మంచి పాత్రతో ఆకట్టుకున్నాడు  ఎక్కువ ఎమోషన్లు పలికించకుండా ఇంట్రావర్ట్ లాగా కనిపించే పాత్రలో మెచ్యూర్డ్ గా నటించాడు  అనవసర బిల్డప్పులేమీ లేకుండా మామూలుగా సాగిపోయే అతడి పాత్ర ఆకట్టుకుంటుంది  హీరోయిన్ నిక్కీ గర్లాని కూడా బాగానే చేసింది  రొమాంటిక్ ట్రాక్ లో హీరో కంటే కూడా ఆమె పాత్రతోనే ప్రేక్షకులు బాగా కనెక్టవుతారు  కనిపించినంత సేపూ చాలా ఉత్సాహంగా సాగుతుంది ఆ పాత్ర  ఐతే ద్వితీయార్ధంలో ఆమె పాత్రను పూర్తిగా పక్కనబెట్టేస్తారు  మిథున్ చక్రవర్తి మొదలియార్ పాత్రలో మెప్పించాడు  క్లోజప్ షాట్లలో ఆయన చక్కటి హావభావాలు పలికించాడు  తెలుగు నటుడు శ్రావణ్ కీలక పాత్రలో రాణించాడు  రిచాతో పాటు శాడిస్టు లవర్ పాత్రలో నటించిన అమ్మాయి కూడా బాగా చేసింది   సాంకేతిక వర్గం   ప్రసన్ పాటల్లో హీరో హీరోయిన్ల మధ్య వచ్చే పాట బాగుంది  మిగతావి ఏదో అలా సాగిపోతాయి  పాటలు చాలావరకు సినిమాలో స్పీడ్ బ్రేకర్స్ లాగా అనిపిస్తాయి  బ్యాగ్రౌండ్ స్కోర్ థ్రిల్లర్ సినిమాకు తగ్గట్లుగా బాగా కుదిరింది  షణ్ముగ సుందరం ఛాయాగ్రహణం కూడా బాగుంది  నిర్మాత రవిరాజా పినిశెట్టి కొడుకుల సినిమాకు బాగానే ఖర్చు చేశాడు  సినిమా రిచ్ గా తెరకెక్కింది  రవిరాజా చిన్న కొడుకైన డైరెక్టర్ సత్యప్రభాస్ పినిశెట్టికిది ప్రామిసింగ్ డెబ్యూనే అని చెప్పాలి  రియల్ స్టోరీని మంచి థ్రిల్లర్ గా తీర్చిదిద్దడంలో అతడి ప్రతిభ కనిపిస్తుంది  రొమాంటిక్ ట్రాక్ ను సరదాగా నడిపించడంలో ప్రతిభ చూపించిన సత్యప్రభాస్ థ్రిల్ మూమెంట్స్ తో సాగే ద్వితీయార్ధాన్ని కూడా బాగానే హ్యాండిల్ చేశాడు  ఐతే చెప్పాలనుకున్న పాయింటుని దాటి కొన్ని చోట్ల డీవియేట్ అయిపోవడం సమస్య  కమర్షియల్ ఎలిమెంట్స్ మీద దృష్టిపెట్టకుండా నేరుగా కథను చెప్పే ప్రయత్నం చేస్తే బాగుండేది    చివరగా మలుపు వాచబుల్ థ్రిల్లర్    
__________________________
  కృష్ణ నాని మహా పిరికి వాడు  అతను ఫ్యాక్షన్ లీడర్ అయిన రామరాజు శత్రు చెల్లెలైన మహా లక్ష్మి మెహ్రీన్ను ప్రేమిస్తాడు  ఆమె కూడా అతణ్ని ప్రేమిస్తుంది  ఐతే రామరాజుకు భయపడి ఇద్దరూ తమ ప్రేమను దాచేసి బయటికి మాత్రం పోట్లాడుకుంటున్నట్లు నటిస్తారు  ఇంతలో మహాలక్ష్మికి పెళ్లి ఖాయం చేసే పరిస్థితి వస్తుంది  ఇక కృష్ణ తన ప్రేమ గురించి రామరాజుకు చెప్పేద్దామనుకుంటున్న సమయంలో అతనే వచ్చి తనకో సాయం చేస్తే తన చెల్లినిచ్చి పెళ్లి చేస్తానని మాటిస్తాడు  ఇంతకీ అతనడిగిన సాయం ఏంటి కృష్ణ అతడికా సాయం చేసి మహాలక్ష్మిని దక్కించుకున్నాడా లేదా అన్నది తెరమీదే చూసి తెలుసుకోవాలి   కథనం - విశ్లేషణ   మామూలు పాత్రల్నే తన నటనా కౌశలంతో ప్రత్యేకంగా మార్చేసే నటుడు నాని  ఇక అతడికి టిపికల్ క్యారెక్టర్స్ పడ్డాయంటే ఎలా చెలరేగిపోతాడో కొత్తగా చెప్పాల్సిన పని లేదు  ‘భలే భలే మగాడివోయ్’లో మతిమరుపు పాత్రను అలాగే అద్భుతంగా పండించి సినిమాను మరో స్థాయికి తీసుకెళ్లాడు  ఇప్పుడిక అతడికి పిరికివాడి పాత్ర పడింది  ఈసారి కూడా అతను నిరాశ పరచలేదు  ‘కృష్ణగాడి వీర ప్రేమ గాథ’లోనూ హీరో పాత్రే ప్రధాన ఆకర్షణ  ఆ పాత్రతో ముడి పడ్డ సన్నిశాల్లో వినోదానికి ఢోకా లేదు   ఐతే ‘భలే భలే మగాడివోయ్’లో మొత్తం హీరో పాత్ర చుట్టూ తిప్పినట్లు కాకుండా ‘కృష్ణగాడి వీర ప్రేమ గాథ’లో కొన్ని ఉపకథలు కూడా కలిశాయి  ఆ కథలకు లింకులు కలిపి ఒక చోటికి తెచ్చే క్రమంలో కొంత గందరగోళం సినిమాను కొంచెం కిందికి తీసుకెళ్లింది  దర్శకుడు హను రాఘవపూడి చాలా విషయాలు చెప్పే క్రమంలో కథనాన్ని అక్కడక్కడా పక్కదారి పట్టించిన ఫీలింగ్ కలుగుతుంది  ముఖ్యంగా ద్వితీయార్ధంలో ఈ గందరగోళం ఎక్కువైంది   రాయలసీమ ఫ్యాక్షనిజం నేపథ్యంలో ఇంతకుముందు చాలా సినిమాలు చూశాం  ఒకప్పుడు సీరియస్ గా సాగిన సినిమాలు ఆ తర్వాత కామెడీ బాట పట్టాయి  ఐతే ‘కృష్ణగాడి వీర ప్రేమగాథ’ గతంలో వచ్చిన ఫ్యాక్షన్ బేస్డ్ సినిమాలకు భిన్నమైంది  ఇందులో వినోదం ఉంది  కానీ ‘సీమశాస్త్రి’ తరహా తమాషా సినిమా కాదు  అలాగే ఫ్యాక్షన్ నేపథ్యంలో సీరియస్ సన్నివేశాలు కూడా వస్తాయి  అలాగని ఇది హీరో పౌరుషంతో ముడిపడ్డ సినిమా కూడా కాదు  హను రాఘవపూడి సీరియస్ కథలోనే పిరికివాడైన హీరో పాత్ర ద్వారా వినోదం పండించాడు   ప్రథమార్ధంలో హీరో హీరోయిన్ల దాగుడు మూతల ప్రేమకథ సరదాగా సాగిపోతుంది  హీరో పాత్ర పరిచయం దగ్గర్నుంచి ప్రతి సన్నివేశంలోనూ ఆకట్టుకుంటుంది  మామూలు సన్నివేశాల్ని కూడా నాని తనదైన శైలిలో పండిస్తుంటే కథనం రయ్యిన దూసుకెళ్తుంది  లవ్ స్టోరీతో పాటు సమాంతరంగా ఫ్యాక్షన్ మాఫియా పాత్రలకు సంబంధించిన సన్నివేశాల్ని సమాంతరంగా నడుపుతూ వెళ్లాడు దర్శకుడు  ఇంటర్వెల్ దగ్గర కథనం చక్కటి మలుపు తీసుకుంటుంది  ద్వితీయార్ధం మీద ఆసక్తి పెంచేలా ఇంటర్వెల్ బ్యాంగ్ సెట్ చేశాడు దర్శకుడు  ఇంటర్వెల్ ముందు బ్రహ్మాజీ పాత్రతో ముడిపడ్డ పోలీస్ స్టేషన్ సీన్ ప్రథమార్ధానికి హైలైట్  కడుపు చెక్కలయ్యేలా చేస్తుందా సన్నివేశం   ఇప్పటిదాకా కష్టంగా సాగింది ఇకపై ఉంది అసలు కథ అని నాని పాత్రతో చెప్పించి ప్రథమార్ధానికి చక్కటి ముగింపునిచ్చారు  ఐతే నిజానికి ప్రథమార్ధమే చాలా ఇష్టంగా సాగిపోతుంది  ద్వితీయార్ధమే కష్టంగా నడిపించాడు దర్శకుడు  పృథ్వీ పాత్ర అక్కడక్కడా కామెడీ డోస్ ఇస్తున్నప్పటికీ నాని పాత్రలో ఫన్ తగ్గిపోవడం హీరో పాత్ర పక్కకు వెళ్లిపోయి వేరే పాత్రల మీదికి దృష్టి వెళ్లిపోవడం కొన్ని అనసవర సన్నివేశాలు కథనాన్ని కొంచెం పక్కదారి పట్టిస్తాయి  పాత్రలు మరీ ఎక్కువైపోవడంతో స్క్రీన్ ప్లే కొంచెం గందరగోళంగా ఉండటంతో ప్రేక్షకులు డీవియేట్ అయిపోతారు   బోర్ కొట్టించే సన్నివేశాలేమీ లేవు కానీ ద్వితీయార్ధంలో ఆశించినంత వినోదం లేకపోవడం మైనస్  ప్రిక్లైమాక్స్ - క్లైమాక్స్ కొంచెం సాగతీతలా అనిపిస్తాయి  ప్రథమార్ధంలో బ్రహ్మాజీ హైలైట్ అయినట్లే ద్వితీయార్ధంలో జమదగ్నిగా పృథ్వీ చెలరేగిపోయాడు  నాని సినిమా అంతటా తనదైన శైలిలో వినోదం పండించాడు  గతంలో వచ్చిన నాని సినిమాలన్నింటికంటే భిన్నంగా ఇందులో చాలా పాత్రలు భారీతనం కనిపిస్తాయి  ఒక స్టార్ హీరో సినిమాకున్నంత భారీతనం ఉంది ఇందులో   నటీనటులు   నాని నటనలో లోపాలు వెతికే అవకాశం అతనెక్కడ ఇస్తాడు  కృష్ణ పాత్రలోనూ తన ప్రత్యేకత చూపించాడు  సహజమైన నటనతో ఆకట్టుకున్నాడు నాని  ప్రథమార్ధాన్నంతా తనే నడిపించాడు  పిరికివాడిగా కామెడీ ఎంత బాగా పండించాడో  క్లైమాక్స్ లో తన మహాలక్ష్మి ఇక లేదు అన్నపుడు ఎమోషన్లు కూడా అంతే బాగా పలికించాడు  ద్వితీయార్ధంలో దర్శకుడు నానిని సరిగా వాడుకోలేదు కానీ నాని తాను కనిపించినంత సేపూ స్క్రీన్ ను ఆక్రమించేశాడు  కొత్తమ్మాయి మెహ్రీన్ బాగుంది  నటనతోనూ ఆకట్టుకుంది  హావభావాలు బాగానే పలికించింది మెహ్రీన్  ఐతే ఆమె బొద్దుతనం మున్ముందు ఎలాంటి అవకాశాలు తెచ్చిపెడుతుందో చూడాలి  సంపత్ రాజ్ మంచి పాత్ర చేశాడు  అతడి స్క్రీన్ ప్రెజెన్స్ ఆకట్టుకుంటుంది  బ్రహ్మాజీ - పృథ్వీ బాగా నవ్వించారు  రాజేష్ కూడా ఉన్నంతసేపూ ఆకట్టుకున్నాడు  మురళీ శర్మది మామూలు పాత్రే  హరీష్ ఉత్తమన్ కొత్తగా కనిపించాడు  మిగతా పాత్రధారులంతా ఓకే   సాంకేతిక వర్గం   ‘అందాల రాక్షసి’లో తన టేస్టు చూపించిన హను రాఘవపూడి మరోసారి టెక్నీషియన్స్ నుంచి మంచి ఔట్ పుట్ రాబట్టాడు  విశాల్ చంద్రశేఖర్ సంగీతం రిఫ్రెషింగ్ గా అనిపిస్తుంది  నువ్వంటే నా ప్రాణం పాట వెంటాడుతుంది  ఈ ట్యూన్ బ్యాగ్రౌండ్ స్కోర్ లోనూ బాగా వాడుకున్నాడు  మిగతా పాటలు - నేపథ్య సంగీతం కూడా చక్కగా కుదిరాయి  యువరాజ్ ఛాయాగ్రహణం సినిమాలోని మరో హైలైట్  సినిమా అంతటా ఒక వైబ్రంట్ లుక్ ఉండేలా కెమెరా పనితనం చూపించాడు యువరాజ్  హను - జైకృష్ణ కలిసి రాసిన మాటలు బాగున్నాయి  హీరోయిన్ ‘‘నీకెందుకింత భయం’’ అని అడిగితే ‘‘నిన్ను ప్రేమించాకే ప్రాణం మీద ఆశ పెరిగింది  ఆ ఆశ నుంచే భయం పుట్టింది’’ అని హీరో అనడం బాగుంది  డైలాగ్స్ ఎక్కడా కృత్రిమంగా లేకుండా సహజంగా ఉండి ఆకట్టుకున్నాయి  ఇది చిన్న సినిమా అయినప్పటికీ 14 రీల్స్ వాళ్ల స్థాయికి తగ్గట్లే నిర్మాణ విలువలు ఉన్నాయి  దర్శకుడు హను రాఘవపూడి తొలి సినిమాకు పూర్తి భిన్నమైన కథను ఎంచుకుని కొత్తదనంతో కూడిన కమర్షియల్ ఎంటర్ టైనర్ అందించాడు  ఫ్యాక్షన్ నేపథ్యంలో ఇలాంటి సినిమా తీసి మెప్పించడం అంత సులువేమీ కాదు  స్క్రీన్ ప్లే కొత్తగా ఉండేలా అతను చాలా కష్టపడ్డ విషయం తెలుస్తుంది కానీ ఎక్కువ విషయాల్ని ముడిపెట్టే క్రమంలో కొంత గందరగోళం తప్పలేదు  మొత్తానికి ‘కృష్ణగాడి వీర ప్రేమ గాథ’ డైరెక్టర్స్ ఫిలిం అనడంలో సందేహం లేదు   చివరగా కృష్ణా బాగుందయ్యా నీ వీర ప్రేమగాథ  
__________________________
  వరంఆది బాధ్యత తెలియకుండా ఆవారాగా తిరిగేసే కుర్రాడు  అతడి పక్కింట్లో ఉండే రవి కృష్ణచైతన్య మాత్రం బుద్ధిగా చదువుకుని సాఫ్ట్ వేర్ ఇంజినీర్ అవుతాడు  రవితో పోల్చి తండ్రి తనను తిట్టిపోయడంతో అతడి మీద అతడి కుటుంబం మీద పగ పెంచుకుంటాడు వరం  ఐతే వరాలు ఓ సందర్భంలో ఉన్నట్లుండి బుద్ధి తెచ్చుకుని ఉద్యోగం కోసం హైదరాబాద్ బయల్దేరతాడు  అక్కడ ముస్లిం అమ్మాయి మీరా ఆదా శర్మను చూసి తొలి చూపులోనే ప్రేమిస్తాడు  ఆ అమ్మాయి వెంట తిరుగుతూ ఉద్యోగ ప్రయత్నాలు చేస్తున్న సమయంలో తన ఫ్రెండుకి యాక్సిడెంట్ అవుతుంది  అతణ్ని చేర్చిన హాస్పిటల్లోనే తన పక్కింటి రవి చావు బతుకుల మధ్య కనిపిస్తాడు  అతణ్ని రౌడీలు చంపేయబోతుంటే అడ్డుపడి వాళ్లను కొడతాడు వరం  అప్పుడే తెలుస్తుంది వరాలు సిటీకి వచ్చింది ఉద్యోగం కోసం కాదు రవి కోసం అని  ఇంతకీ రవి ఎందుకలా అయ్యాడు  అతడి గతమేంటి వరం సిటీకి రావడానికి కారణమేంటి  అన్నది మిగతా కథ   కథనం - విశ్లేషణ   ‘గరం’ కథకుడు శ్రీనివాస్ గవిరెడ్డి ఆల్రెడీ ‘సీతమ్మ అందాలు రామయ్య సిత్రాలు’ సినిమాతో దర్శకత్వ అరంగేట్రం కూడా చేసేశాడు  అందులో హీరో ‘‘సినిమాల్లో హీరోలు కూడా ఫస్టాఫ్ అంతా నాలాగే ఖాళీగా తిరిగేస్తుంటారు  సెకండాఫ్ లో బిజీ అయిపోతారు’’ అని డైలాగ్ చెబుతాడు  కమర్షియల్ తెలుగు సినిమాల్ని కాచి వడబోసి రాసిన డైలాగ్ ఇది  దర్శకుడిగా తన తొలి సినిమా తరహాలోనే శ్రీనివాస్ ‘గరం’కు కూడా ఫక్తు కమర్షియల్ ఫార్ములాను తూచా తప్పకుండా ఫాలో అయిపోయాడు   హీరో అల్లరి చిల్లరిగా తిరిగేస్తుంటాడు  అందరూ అతణ్ని ఎందుకూ పనికి రాడని తిట్టిపోస్తుంటారు  అలాంటోడు ఉన్నట్లుండి సిటీకొచ్చి ఉద్యోగ ప్రయత్నాలు మొదలుపెడతాడు  ఓ అమ్మాయి వెంటా పడతాడు  హీరో అల్లరి వేషాలు అతడి ఫ్రెండ్స్ బ్యాచ్ పంచులు రెండు ఫైట్లు ఒక ఇంట్రడక్షన్ సాంగ్ ఇంకో డ్యూయెట్ ఇలా ఫక్తు ఫార్ములా ప్రకారం సాగిపోతుంది ‘గరం’ కథ  ఇక ఇంటర్వెల్ దగ్గరికొచ్చేసరికి ఒక పెద్ద ఫైటు దాని వెంటే ఓ ట్విస్టు కట్ చేస్తే హీరో సిటీకి రావడం వెనుక ఓ పెద్ద కారణం దాని తాలూకు ఫ్లాష్ బ్యాక్ ఆ తర్వాత విలన్ల ఆట కట్టించడానికి హీరో ప్లాన్స్ చివర్లో ఓ భారీ క్లైమాక్స్  ఇదీ ‘గరం’ వరస   ఉద్యోగాలిచ్చే ఎన్జీవో పేరుతో విలన్ గ్యాంగ్ డబ్బులు దండుకోవడం నేపథ్యంలో శ్రీనివాస్ రాసిన లైన్ బాగానే ఉంది  కానీ ఈ లైన్ చుట్టూ రాసుకున్న కథనమే ‘గరం’ మూవీకి మైనస్ అయింది  క్లాస్ డైరెక్టర్ అయిన మదన్ తనకు నప్పని మాస్ కథను ఆకళింపు చేసుకుని దాన్ని అనుకున్నట్లుగా తెరమీదికి తేవడంలో సక్సెస్ కాలేకపోయాడు  అసలు పాయింట్ బాగానే ఉన్నా దాన్ని చివరికి నెట్టేసి అర్థం లేని కామెడీతో కథనాన్ని నడిపించడానికి ప్రయాస పడ్డాడు  తొలి గంటలో అసలు కథే మొదలవదు  అక్కడక్కడా ఒకట్రెండు కామెడీ సన్నివేశాలు తప్పితే ఈ గంటలో చెప్పుకోవడానికేమీ లేదు  రొటీన్ పాటలు రొటీన్ సన్నివేశాలతో కథనం భారంగా గడుస్తుంది  ఇంటర్వెల్ బ్యాంగ్ దగ్గర్నుంచి ఆసక్తి మొదలవుతుంది  ఎమోషనల్ గా సాగే ఫ్లాష్ బ్యాక్ పర్వాలేదు  ఐతే ఆ తర్వాత హీరో స్నేహితుడికి అసలేం జరిగింది అనే విషయాన్ని బయటపెట్టకుండా మళ్లీ కామెడీ పేరుతో జత చేసిన చెత్త సన్నివేశాలు సినిమా మీద ఆసక్తి సన్నగిల్లిపోయేలా చేశాయి   హీరో ఫ్రెండు హీరోయిన్ కు సంబంధించిన గుట్టు విప్పేసరికి పుణ్యకాలం గడిచిపోయింది  ప్రి క్లైమాక్స్ లో వచ్చే ఫైట్ ఫ్లాష్ బ్యాక్ బాగున్నా అప్పటికి చాలా ఆలస్యమైపోయింది  ఇలాంటి సినిమాలకు నిడివి సాధ్యమైనంత తక్కువ ఉంటే బాగుండేది  రెండు అర్ధాల్లోనూ అర్థం లేని కొన్ని సన్నివేశాల మూలంగా లాగ్ ఎక్కువైంది  కథాకథనాలన్నీ ప్రేక్షకుల అంచనాలకు తగ్గట్లు సాగిపోవడం కూడా మైనస్  మాస్ జనాలకు నచ్చే హీరోయిజం కొన్ని సన్నివేశాలు ఫైట్లు ‘గరం’ సినిమాను బి సి సెంటర్లలో నిలబెట్టవచ్చు  ఐతే కొత్తదనం కోరుకునే వాళ్లకు మాత్రం నిరాశ తప్పదు   నటీనటులు   ఆది హుషారుగా నటించాడు  డ్యాన్సులు - ఫైట్లలో ఈజ్ చూపించాడు  ఇంట్రడక్షన్ సాంగ్ లో డ్యాన్సులు బాగున్నాయి  ప్రి క్లైమాక్స్ లో వచ్చే ఫైట్ లోనూ బాగా చేశాడు  మాస్ ఇమేజ్ కోసమో ఏమో అతణ్ని మరీ రఫ్ గెటప్ లో చూపించే ప్రయత్నం చేశారు  అదంత ప్రత్యేకంగా ఏమీ లేదు  ఆదా శర్మకు ఓ దండం పెట్టేయాల్సిందే  సినిమా సినిమాకూ ఆమెలో హీరోయిన్ లక్షణాలు తగ్గిపోతున్నాయి  అందం - నటన రెండిట్లోనూ ఆమె ఆకట్టుకోలేదు  విలన్ కబీర్ సింగ్ పాత్ర నిడివి తక్కువ  అతను ప్రత్యేకంగా ఏదో చేసే ఛాన్స్ ఏమీ దక్కలేదు ఇందులో  నరేష్ చాలా బాగా నటించాడు  తనికెళ్ల భరణి కూడా బాగా చేశాడు  కృష్ణచైతన్య పాత్ర పరిధికి తగ్గట్లు నటించాడు  షకలక శంకర్ - మధునందన్ అక్కడక్కడా నవ్వించారు  బ్రహ్మానందం గురించి చెప్పడానికేమీ లేదు  పోసాని మామూలే   సాంకేతిక వర్గం   టెక్నీషియన్స్ అందరూ సినిమాకు తగ్గట్లే పని చేశారు  అగస్త్య పాటలు పర్వాలేదు  గుర్తుంచుకునే ట్యూన్లేమీ లేవు  ఏదో అలా నడిచిపోయాయంతే  నేపథ్య సంగీతం ఓకే  ఛాయాగ్రహణం కూడా సోసోగా అనిపిస్తుంది  ఎడిటింగ్ సినిమాకు మైనస్  అక్కడక్కడా కథనానికి సంబంధం లేని సన్నివేశాలు వచ్చిపడ్డాయి  జంప్ లు - జర్క్ లు ఇబ్బంది పెడతాయి  నిర్మాణ విలువలు పర్వాలేదు  కథకుడు శ్రీనివాసే డైలాగులు కూడా రాశాడు  30 రోజుల్లో హిందీ భాష పుస్తకం చూసి రెండు కొంటే 15 రోజుల్లోనే భాష వచ్చేస్తుందంటుంది ఓ కామెడీ క్యారెక్టర్  ఇలాంటి వెంగళప్ప జోకుల్ని పెడితే జనాలు నవ్వేస్తారా దర్శకుడు మదన్ మళ్లీ తన ఉనికిని చాటుకోవడానికి ఏదో సినిమా చేశాడు కానీ ఇందులో ఎక్కడా అతడి ముద్ర లేదు  మాస్ సినిమాలు అతడికి నప్పవని చాలా స్పష్టంగా తెలియజెప్పింది ‘గరం’    చివరగా ఇది రొటీన్ ‘గరం’ మసాలానే   

__________________________
  ఓ పల్లెటూళ్లో గ్రామ దేవత విగ్రహాన్ని కుంభాభిషేకం కోసం ఉన్న చోటి నుంచి తీసి పక్కకు మారుస్తారు  ఆ సమయంలో అమ్మవారు మహిమ కోల్పోతుంది  ఈ సమయంలోనే ప్రేతాత్మల్ని బయటికి తేవడానికి కొందరు మంత్రగాళ్లు ప్రయత్నిస్తుండగా వాళ్లు కోరుకున్న ఆత్మలతో పాటు మరో ఆత్మ కూడా బయటికి వస్తుంది  ఆ ఆత్మ ఆ ఊరి జమీందారు బంగ్లాలోకి ప్రవేశిస్తుంది  ఆత్మ కారణంగా జమీందారు తీవ్రంగా గాయపడి ప్రాణాపాయ స్థితికి చేరుకుంటారు  ఆ ఇంటి డ్రైవర్ కూడా చనిపోతాడు  ఇంకా ఆ ఇంట్లో మరిన్ని అనూహ్య ఘటనలు జరుగుతాయి  ఇంతకీ ఆ ఆత్మ ఎవరిది దాని గతమేంటి బంగ్లాలోని మిగతా వ్యక్తులు దాన్నుంచి ఎలా బయటపడ్డారు అన్నది తెరమీదే చూసి తెలుసుకోవాలి   కథనం - విశ్లేషణ   ఒక బంగ్లా  అందులో బోలెడంత మంది మనుషులు ఒక్కొక్కరుగా ప్రాణాలు కోల్పోతుంటారు  మిగతావాళ్లు భయపడి చస్తూ నవ్విస్తుంటారు  ఇంటర్వెల్ సమయానికి దయ్యం సంగతి బయటపడుతుంది  ద్వితీయార్ధంలో ఫ్లాష్ బ్యాక్ ఆ తర్వాత స్వామీజీ అరంగేట్రం చివర్లో ఓ యాగం దయ్యానికి బైబై  హార్రర్ కామెడీ సినిమాల్లో రెగ్యులర్ గా కనిపించే కథ ఇది   ‘కళావతి’ కూడా అచ్చంగా ఇదే ఫార్ములాను ఫాలో అయిపోయిన సినిమా  దీని ప్రీక్వెల్ ‘చంద్రకళ’ చూసి ఉన్నట్లయితే దానికిది డిట్టోలా అనిపిస్తుంది  పైగా హన్సిక - సుందర్ లాంటి వాళ్లు ఈ సినిమాలోనూ అదే తరహా పాత్రలు వేశారు కూడా  ‘చంద్రకళ’తో పాటు తెలుగు - తమిళంలో వచ్చిన చాలా హార్రర్ కామెడీల్ని గుర్తుకు తెస్తుంది ‘కళావతి’  కాబట్టి కొత్తదనం కోరుకుంటే మాత్రం ఈ సినిమా నిరాశ పరుస్తుంది  అలా కాకుండా రొటీన్ గా ఉన్నా టైంపాస్ చేయిస్తే ఓకే అనుకుంటే మాత్రం ‘కళావతి’తో ఇబ్బందేమీ ఉండదు   భయం పుట్టించేసే హార్రర్ ఏమీ లేదు కానీ కామెడీ విషయంలో మిగతా మసాలాల విషయంలో ‘కళావతి’ సంతృప్తిపరుస్తుంది  పరోటా సూరి మనకు కొంచెం కొత్త అయినప్పటికీ అతడి కామెడీ సినిమాకు మేజర్ హైలైట్  కోవై సరళ కాంబినేషన్ లో అతడి కామెడీ బాగా వర్కవుటైంది  కామెడీకి తోడు కావాల్సినంత గ్లామర్ విందు కూడా అందించాడు సుందర్  త్రిష కెరీర్ లో ఇప్పటిదాకా ఎన్నడూ లేనంతగా ఈ సినిమాలో అందాలు ఆరబోసింది  సిద్దార్థ్ తో కలిసి కనిపించే బీచ్ సాంగ్ లో త్రిష రెచ్చిపోయింది  ప్రథమార్ధానికి ఈ పాట - కామెడీ ప్రధాన ఆకర్షణ   ఐతే హార్రర్ తో ముడిపడ్డ సన్నివేశాలన్నీ రొటీన్ గా అనిపిస్తాయి  వీటికి బాబులాంటి హార్రర్ సన్నివేశాలు మనం చాలా చూశాం  ద్వితీయార్ధంలో ఫ్లాష్ బ్యాక్ కూడా రొటీనే  అదేమంత ఆసక్తి రేకెత్తించదు  ఐతే చివరి ముప్పావు గంటలో కథనాన్ని ఆసక్తికరంగా నడిపాడు సుందర్  త్రిషను దయ్యం ఆవహించాక వచ్చే కామెడీ సన్నివేశాలు కడుపుబ్బ నవ్విస్తాయి  ముఖ్యంగా త్రిష-సూరి కాంబినేషన్ లో వచ్చే సీన్స్ హోటల్ సన్నివేశాలు ఆకట్టుకుంటాయి  ఇక క్లైమాక్స్ లో గ్రాఫిక్స్ హంగామా కనిపిస్తుంది  కొంచెం థ్రిల్లింగ్ గా ఉండేలా క్లైమాక్స్ ను తీర్చిదిద్దాడు సుందర్   సినిమా మొదలైన దగ్గర్నుంచి చివరి వరకు అంతా మనం ఊహించినట్లే జరగడం ఒక ఫార్ములా ప్రకారం సినిమాను నడిపించేయడం నరేషన్లో కూడా కొత్తదనం లేకపోవడం ‘కళావతి’లో మేజర్ మైనస్  ఈ విషయంలో మనం ఎంతమాత్రం అడ్జస్ట్ అవుతామన్నదాన్ని బట్టి ‘కళావతి’పై ఒక ఇంప్రెషన్ కలుగుతుంది  ఈ విషయంలో అసంతృప్తిని కామెడీ గ్లామర్ డోస్ తో కవర్ చేసే ప్రయత్నం చేశాడు సుందర్  కమర్షియల్ అంశాలకు ఢోకా లేకుండా మాస్ ఆడియన్స్ కు నచ్చేలా ఈ చిత్రాన్ని తీర్చిదిద్దాడతను  ప్రథమార్ధంతో పోలిస్తే ద్వితీయార్ధం ఎక్కువ ఆకట్టుకుంటుంది  తెలుగు సినిమాల్లో అద్భుతమైన గ్రాఫిక్స్  చూసిన మనకు ఇందులోని ఎఫెక్టులు సాదాసీదాగా అనిపిస్తాయి   నటీనటులు   సినిమాకు ప్రధాన ఆకర్షణ త్రిషనే  ముందు అందంతో ఆకట్టుకుని ఆ తర్వాత దయ్యం పాత్రలోనూ మెప్పించింది త్రిష  హన్సిక కూడా పాత్రకు తగ్గట్లు బాగా నటించింది  సిద్ధార్థ్ బాగానే చేశాడు కానీ ఇది అతను చేయాల్సినంత ప్రత్యేకమైన పాత్రేమీ కాదు  సుందర్ సి ‘చంద్రముఖి’లో రజినీకాంత్ తరహా పాత్రలో బాగానే చేశాడు  సూరి - కోవై సరళ - మనోబాల ఫుల్లుగా నవ్వించారు  పూనమ్ బజ్వా - రాధారవి తమ పాత్రల పరిధిలో బాగానే నటించారు   సాంకేతిక వర్గం   హిప్ హాప్ తమిళ అందించిన పాటలు వినసొంపుగా ఏమీ లేవు  ఇందులో పాటలకు పెద్దగా ప్రాధాన్యం కూడా లేదు  బ్యాగ్రౌండ్ స్కోర్ సినిమాకు తగ్గట్లు బానే ఉంది  ఛాయాగ్రహణం ఆకట్టుకుంటుంది  నిర్మాణ విలువలు బాగున్నాయి  డబ్బింగ్ విషయంలోనూ క్వాలిటీ కనిపిస్తుంది  కామెడీ సీన్స్ లో డైలాగులు బాగున్నాయి  సుందర్ సి దర్శకుడిగా ఏ ముద్రా వేయలేకపోయాడు  ఫిక్స్డ్ ఫార్మాట్ లో తనకు అలవాటైన రీతిలో హార్రర్ కామెడీ మూవీ అందించాడు  కామెడీ వరకు అతడి పట్టు మరోసారి కనిపిస్తుంది   చివరగా ‘రొటీన్’గా నవ్వించి కవ్వించిన కళావతి   
__________________________
రామ్మోహన్ స్క్రీన్ ప్లే- సత్యానంద్ నిర్మాత- అక్కినేని నాగార్జున రచన దర్శకత్వం- కళ్యాణ్ కృష్ణ  కొత్త దర్శకులకు అవకాశాలివ్వడంలో ఎప్పుడూ ముందుండే అక్కినేని నాగార్జున కళ్యాణ్ కృష్ణ అనే కుర్ర డైరెక్టర్ ను పరిచయం చేస్తూ సొంత బేనర్లో చేసిన సినిమా ‘సోగ్గాడే చిన్నినాయనా’  సంక్రాంతి రేసులో చివరగా ఈ రోజే ప్రేక్షకుల ముందుకొచ్చింది  నాగ్ అభిమానులతో పాటు సామాన్య ప్రేక్షకుల్లోనూ ఎంతో ఆసక్తి రేపిన ఈ చిత్రం అంచనాల్ని అందుకుందో లేదో చూద్దాం పదండి     జమీందారు కుటుంబానికి చెందిన బంగార్రాజు ఓ ప్రమాదంలో చనిపోయి నరకానికి వెళ్తాడు  మంచి రసికుడైన బంగార్రాజు నరకంలో కూడా అమ్మాయిలతో సరసాలాడుతూ గడుపుతుండగా కింద ఉన్న అతడి భార్య అతణ్ని తిడుతూ కిందికి రమ్మంటుంది  ఇది ఈశ్వరేచ్ఛ అంటూ యముడు కూడా బంగార్రాజుకు గడువు పెట్టి కిందికి పంపిస్తాడు  కింద బంగార్రాజు కొడుకు రాము తండ్రికి పూర్తి విరుద్ధంగా ఉంటాడు  ఎప్పుడూ పనే ప్రపంచం అనుకునే రాము నుంచి విడిపోవాలనుకుంటుంది అతడి భార్య సీత  తన భార్య దీని గురించి మథన పడుతుండటంతో కొడుకు కోడల్ని కలిపే బాధ్యత తీసుకుంటాడు బంగార్రాజు  అంతే కాదు తన కుటుంబానికి శత్రువుల నుంచి కాపాడుకోవాల్సి కూడా వస్తుంది  మరి బంగార్రాజు ఈ బాధ్యతల్ని ఎలా నెరవేర్చాడన్నది మిగతా కథ   కథనం విశ్లేషణ   నాగార్జున గత ఏడాది ‘మనం’ లాంటి మంచి విజయాన్నందుకున్నాడు  దానికి ముందు కూడా ఓ మోస్తరు సినిమాలు పడ్డాయి  అయినప్పటికీ అభిమానుల్లో ఏదో అసంతృప్తి  నాగ్ ‘హలో బ్రదర్’ తరహా ఎంటర్టైనర్లు చేస్తే చూడాలని వారి ఆశ  గత కొన్నేళ్లలో నాగ్ సినిమాలు చూస్తే ఆయన మళ్లీ ఆ తరహాలు ఇక ఎప్పటికీ చేయడమే అనిపించింది  ఐతే నాగ్ ఎట్టకేలకు అభిమానుల్ని అలరించే ఓ అల్లరి సినిమాతో వచ్చాడు  అదే సోగ్గాడే చిన్నినాయనా   నాగార్జునకు రొమాంటిక్ కింగ్ అని పేరు  రొమాన్స్ విషయంలో నాగ్ కు సాటి వచ్చే హీరో టాలీవుడ్లో మరెవరూ లేరనడంలో అతిశయోక్తి ఏమీ లేదు  ఈ తరం ప్రేక్షకులకు ఈ విషయంలో సందేహాలేమైనా ఉంటే ‘సోగ్గాడే చిన్నినాయనా’ చూడొచ్చు  సోగ్గాడి అవతారంలో నాగ్ అంతలా రెచ్చిపోయాడు  సినిమాలో బ్రహ్మానందం మినహాయిస్తే మరెవరూ కమెడియన్లు లేకున్నా ప్రత్యేకమైన కామెడీ ట్రాకులేమీ లేకున్నా కేవలం తన రొమాంటిక్ నటనతో కావాల్సినంత ఎంటర్టైన్మెంట్ పండించాడు నాగ్  సినిమాకు బంగార్రాజు పాత్రే ప్రధాన ఆకర్షణ  ఈ పాత్రతో ఎంతగా కనెక్టయిపోతామంటే ఇలాంటి పాత్ర నిజ జీవితంలోనూ ఉంటే బావుంటుందే అని మనం కూడా బంగార్రాజులాఅయిపోతే బాగుంటుందని అనిపిస్తుంది  అంతగా ఆ పాత్రతో జనాల్లోకి చొచ్చుకుపోతాడు నాగ్   వాసివాడి తస్సాదియ్యా అంటూ డిఫరెంట్ మేనరిజంతో తనకే సొంతమైన రొమాంటిక్ బాడీ లాంగ్వేజ్ తో సినిమా మొత్తాన్ని తన భుజాల మీద నడిపించాడు బంగార్రాజు  ఆ పాత్ర తెర మీద కనిపిస్తున్నంతసేపూ ప్రేక్షకుడు ఈజీగా సినిమాతో కనెక్టయిపోతాడు  ప్రతి సన్నివేశంలోనూ అలా ఎంటర్టైన్ చేశాడు నాగ్  లేడీ క్యారెక్టర్లతో నాగ్ అల్లుకుపోయే తీరు చూస్తే రొమాన్స్ అంటే ఏంటో అర్థమవుతుంది  బంగార్రాజు చిలిపితనాన్నంతా చూపించే ప్రథమార్ధం వేగంగా సాగిపోతుంది  మధ్యలో కొంత బ్రహ్మానందం వాటా తీసుకున్నాడు కానీ మిగతా అంతా కూడా నాగార్జునే ప్రేక్షకుల్ని ఎంటర్టైన్ చేసే బాధ్యతను మోశాడు  ఆ పాత్రతో కలిసి ప్రయాణం చేస్తూ సునాయాసంగా ప్రథమార్ధాన్ని దాటేస్తాం   ఐతే ద్వితీయార్ధంలోనూ ఈ రొమాంటిక్ వేషాలతోనే బండి లాగించేస్తే బాగోదు కాబట్టి బంగార్రాజు నెరవేర్చాల్సిన రెండో బాధ్యత మీదికి దృష్టిమళ్లించారు  ఐతే ఈ వ్యవహారం మామూలుగా అనిపిస్తుంది  ఈ ఎపిసోడ్ మాత్రం చాలా పాత సినిమా చూస్తున్న ఫీలింగ్ కలిగిస్తుంది  ద్వితీయార్ధంలో కొంచెం సాగతీత కూడా ఉండటంతో బండి నడవడం కష్టమవుతుంది  రాము సీతల మధ్య బాండ్ క్రియేటయ్యే సన్నివేశాలు పాట బాగున్నాయి  బ్రహ్మానందం పాత్రతో వినోదం పండించడానికి చేసి పాటల పేరడీ అంతగా ఆకట్టుకోదు  క్లైమాక్స్ పర్వాలేదు  ద్వితీయార్ధంలో లెంగ్త్ ఎక్కువవడం ఎంటర్టైన్మెంట్ తగ్గడంతో సినిమా గ్రాఫ్ కొంచెం పడిపోయింది  ఓవరాల్ గా సంక్రాంతి పండక్కి కరెక్టుగా సూటయ్యే ఫ్యామిలీ ఎంటర్టైనర్ ‘సోగ్గాడే చిన్ని నాయనా’ అని చెప్పొచ్చు  అన్ని వర్గాల ప్రేక్షకుల్నీ ఆకట్టుకునే వినోదం ఉంది ఇందులో  బంగార్రాజు పాత్ర ఒక్కటి చాలు ప్రేక్షకుల టికెట్ డబ్బులు గిట్టుబాటు చేయడానికి   నటీనటులు   నాగార్జున చాన్నాళ్ల తర్వాత సినిమా మొత్తాన్ని తన భుజాల మీద మోశాడు  ఇటు బంగార్రాజు పాత్రలో ఎంతగా చెలరేగిపోయాడో అటు అమాయక రాము పాత్రలోనూ అంతే బాగా నటించాడు  రెండు పాత్రల్లో వైవిధ్యం బాగా చూపించాడు  బంగార్రాజు పాత్రతో అయితే ఎవ్వరైనా ప్రేమలో పడిపోవాల్సిందే  నాగ్ అభిమానులైతే మెస్మరైజ్ అయిపోతారు  నాగ్ లోని రొమాంటిక్ యాంగిల్ చూడని ఈ తరం ప్రేక్షకులు కూడా ఈ సినిమా చూశాక ఆయన్ని అభిమానిస్తారు  రమ్యకృష్ణ సినిమాకు మరో ఆకర్షణ  ఆమెను కాకుండా సత్య పాత్రలో వేరొకరిని ఊహించుకోలేం అన్నట్లుగా నటించింది  నాగ్ తో ఆమె కెమిస్ట్రీ మరోసారి బాగా వర్కవుటైంది  రెండు మూడు సన్నివేశాల్లో రమ్య కన్నీళ్లు పెట్టించేలా నటించింది  లావణ్య త్రిపాఠి అందంగా కనిపించి ఆకట్టుకుంది  నటన పర్వాలేదు  నాజర్ సంపత్ కూడా బాగానే చేశారు  బ్రహ్మానందం ఓ మోస్తరుగా నవ్వించాడు  అనసూయ హంసానందిని ఇలా మెరిసి అలా మాయమయ్యారు  అనుష్క మరోసారి నాగ్ కోసం ఓ ఐదు నిమిషాలు కనిపించింది కానీ ఆమె అవతారం అంతగా ఆకట్టుకోదు   సాంకేతిక వర్గం   అనూప్ రూబెన్స్ మరోసారి నాగ్ కోసం సోల్ ఫుల్ మ్యూజిక్ ఇచ్చాడు  పాటలన్నీ కూడా సినిమాలో బాగా ఇమిడిపోయాయి  వస్తానే వస్తానే అన్నింటికంటే బాగా ఆకట్టుకుంటుంది  పాటల చిత్రీకరణ కూడా చాలా బాగుంది  ఐతే బ్యాగ్రౌండ్ స్కోర్ మాత్రం కొన్నిసార్లు మరీ లౌడ్ గా అనిపిస్తుంది  పి ఎస్ వినోద్ సిద్దార్థ్ కలిసి అందించిన ఛాయాగ్రహణం కూడా బాగుంది  నిర్మాణ విలువలకు ఢోకా లేదు  ఎడిటింగ్ ద్వితీయార్ధంలో బాగా లేదు  కొత్త దర్శకుడు కళ్యాణ్ కృష్ణ ఓ అనుభవజ్నుడిలా సినిమాను డీల్ చేశాడు  బంగార్రాజు పాత్రను అతను తీర్చిదిద్దిన తీరు దాన్ని తెరమీదికి తీసుకొచ్చిన వైనం ఆకట్టుకుంటుంది  నిజానికిది పాత తరహా పాత్ర  ఇలాంటి పాత్రలు ఇప్పుడు బయటా కనిపించవు  సినిమాల్లోనూ అరుదైపోయాయి  అలాంటి పాత్ర నేపథ్యంలో కథాకథనాలు తీర్చిదిద్దడం అవి జనాలకు కనెక్టయ్యేలా చేయడం సవాలే  ఈ విషయంలో కొత్త దర్శకుడైన కళ్యాణ్ బాగానే సక్సెస్ అయ్యాడు  ద్వితీయార్ధంలో రొటీన్ దారిలోకి వెళ్లిపోవడమే నిరాశ పరుస్తుంది  కళ్యాణ్ రాసిన మాటలు కూడా బావున్నాయి  సత్యానంద్ స్క్రీన్ ప్లే కూడా ఓకే    చివరగా తస్సాదియ్యా బాగుంది సోగ్గాడి వినోదం  
__________________________
  చందు బాలకృష్ణ హైదరాబాద్ లోని తన మామ ఇంట్లో ఉంటూ ఓ సూపర్ మార్కెట్లో సూపర్ వైజర్ గా పని చేస్తుంటాడు  అతడి భార్య ఢిల్లీలో ఉంటుంది  ఐతే సూపర్ మార్కెట్లో తనకు అనుకోకుండా పరిచయమైన ఇందు సోనాల్ చౌహాన్ను ఓ ఇబ్బందుల్లోంచి కాపాడబోయి మినిస్టర్ కొడుకుతో పాటు అతడి గ్యాంగ్ మొత్తాన్ని చంపేస్తాడు చందు  దీంతో అతణ్ని ఎన్ కౌంటర్ చేసేయడానికి పోలీసులు రెడీ అవుతుండగా చందు అసలు ఐడెంటిటీ ఏంటన్నది తెలుస్తుంది  ఇంతకీ చందు ఎవరు అతడి గతమేంటి అతడి భార్య ఢిల్లీలో ఏం చేస్తుంటుంది అన్న ప్రశ్నలకు తెరమీదే సమాధానం తెలుసుకోవాలి   కథనం విశ్లేషణ   రొటీన్ కథల్నే మాస్ కు నచ్చేలా తెరకెక్కకిస్తుంటాడు శ్రీవాస్  కోన వెంకట్ గోపీ మోహన్ కూడా అదే టైపు  వీళ్లందరూ కలిసి మనం ఎన్నోసార్లు చూసిన కథతొనే ‘లౌక్యం’ లాంటి సూపర్ హిట్ అందించారు  ఆ సినిమా ఇచ్చిన కాన్ఫిడెన్స్ తో మళ్లీ ఓ రొటీన్ కథనే పట్టుకొచ్చారు  ‘డిక్టేటర్’ మనకు కొత్తగా ఏమీ ఆఫర్ చేయదు  ఐతే మాస్ కు నచ్చే హీరోయిజం పవర్ ఫుల్ పంచ్ డైలాగులు అక్కడక్కడా కొంచెం కామెడీ హీరోయిన్ల గ్లామర్ ఇలాంటి మసాలా అంశాలన్నింటినీ కలిపితే అదే డిక్టేటర్   హీరో ఓ సామాన్యుడిలా బతికేస్తుంటాడు  ఓ సమస్యను పరిష్కరించబోయి చిక్కుల్లో పడతాడు  విలన్లు అతణ్ని తక్కువగా అంచనా వేసి ఫినిష్ చేయబోతే అతడి గతం తెలుస్తుంది  ఆ గతంలో హీరో పెద్ద పిస్తా  విలన్లకు సింహస్వప్నం  ఫ్లాష్ బ్యాక్ చివర్లో తన ఫ్యామిలీ మెంబర్ కి ఇచ్చిన మాట కోసం  ఇక ఈ గొడవలన్నీ మానేసి సామాన్యుడి అవతారం ఎత్తి సింపుల్ గా బతికేస్తుంటాడు  ఇదంతా చెబుతుంటే ‘బాషా’ సినిమా గుర్తురావట్లేదు  ఈ ఫార్ములాతో ఇప్పటికే వందల సినిమాలు వచ్చి ఉంటాయి  ఆ జాబితాలోకి ‘డిక్టేటర్’ను కూడా చేర్చేసుకోవచ్చు  సినిమా అంతా కూడా ఎక్కడా ఒక్క సీన్లోనూ కొత్తదనం లేకుండా జాగ్రత్త పడ్డారు   ఐతే ట్రైలర్ దగ్గర్నుంచే ఓ రొటీన్ సినిమాకు ప్రేక్షకుల్ని ప్రిపేర్ చేశారు కాబట్టి ‘రొటీన్’ అనే విషయంలో కంప్లైంట్ చేయడానికేమీ లేదు  ట్రైలర్ చూసి సినిమా ఎలా ఉండొచ్చని అనుకుంటామో అలాగే ఉంటుంది సినిమా  అభిమానుల్ని అలరించే బాలయ్య హీరోయిజం సినిమాకు హైలైట్  ఆరంభంలో బాలయ్యను అలా సింపుల్ గా చూపించడంతోనే ఇక అతడి విశ్వరూపం ఎప్పుడు చూపిస్తాడు ఫ్లాష్ బ్యాక్ ఎప్పుడు మొదలవుతుంది అని ఎదురు చూస్తారు ప్రేక్షకులు  ఐతే ఆ టైం వచ్చే వరకు టైంపాస్ చేయడానికి దర్శకుడు శ్రీవాస్ ఓ కాలనీ సూపర్ మార్కెట్ సెటప్ లో కొందరు కమెడియన్లను పెట్టి కామెడీ పండించే ప్రయత్నం చేశాడు  సోనాల్ చౌహాన్ ను సీన్లోకి తెచ్చి గ్లామర్ విందు చేయించాడు   కామెడీ పెద్దగా వర్కవుట్ కాకపోయినా సోనాల్ మాత్రం తన అందంతో బాగానే కిక్కిస్తుంది  ఇక బాలయ్య హీరోయిజం చూపించే బార్ ఫైట్ అందులో డైలాగులు అభిమానుల్ని అలరిస్తాయి  ఇంటర్వెల్ బ్యాంగ్ కూడా ఆకట్టుకుంటుంది  ద్వితీయార్ధంలో వచ్చే ఫ్లాష్ బ్యాక్ లో బాలయ్య పవర్ ఫుల్ అవతారం చూస్తాం  ఐతే ఆ ఎపిసోడ్ పూర్తిగా ప్రేక్షకుడి అంచనాలకు తగ్గట్లే సాగుతుంది  తర్వాతి సన్నివేశం ఎలా ఉంటుందన్నది ముందే అర్థమైపోతుంటుంది  బాలయ్య రతి అగ్నిహోత్రి మధ్య వచ్చే సన్నివేశం పండింది  ఇందులో హీరోయిజం బాగా ఎలివేట్ అయింది  ఫ్లాష్ బ్యాక్ ముగిశాక బలవంతంగా ఇరికించిన పాట ఆ తర్వాత రొటీన్ క్లైమాక్స్ తో సినిమా ముగుస్తుంది  ఓవరాల్ గా బాలయ్య అభిమానుల వరకు ‘డిక్టేటర్’ బాగానే మెప్పింది  మాస్ ఆడియన్స్ కూడా కనెక్టయ్యే అవకాశముంది  సినిమా అంతా బాలయ్య చుట్టూనే తిప్పడం వల్ల కామెడీకి పెద్దగా స్కోప్ ఇవ్వలేదు  పృథ్వీ ఉన్నా సరిగా వాడుకోలేదు  కామెడీ విషయంలో కొంచెం ఫోకస్ పెట్టి ఉంటే సినిమా ఎక్కువ మందికి రీచ్ అయ్యేదేమో   నటీనటులు   బాలయ్యకు ఇలాంటి పాత్రలు కొట్టిన పిండే  తనదైన శైలిలో పంచ్ డైలాగులు చెబుతూ అభిమానుల్ని అలరించాడు  మాస్ ఆడియన్స్ కు బాలయ్య పాత్ర బాగా కనెక్టవుతుంది  చందుగా కంటే చంద్రశేఖర్ ధర్మగా బాలయ్య గెటప్ నటన బాగున్నాయి  ప్రథమార్ధంలో బాలయ్య మేకప్ మీద సరిగా దృష్టిపెట్టలేదు  రెండు షేడ్స్ ఉన్న పాత్రలో వైవిధ్యం చూపించడానికో ఏమో ముందు కనిపించే పాత్రలో లావుగా కనిపించాడు  ఈ వయసులోనూ డ్యాన్సులు ఫైట్ల కోసం బాలయ్య బాగానే కష్టపడ్డాడు  హీరోయిన్లలో సోనాల్ చౌహాన్ వాట్సాప్ బేబీ పాటలో రెచ్చిపోయి అందాల విందు చేసింది  అంతకుమించి ఆమె చేయడానికేమీ లేదు  అంజలికి తన టాలెంట్ చూపించే ఛాన్స్ లేకపోయింది  ఉన్నంతలో బాగానే చేసింది  విలన్ పాత్రలో రతి అగ్నిహోత్రి పెద్దగా ఇంపాక్ట్ చూపించింది  ఆమె అల్లుడి పాత్రలో చేసిన విలన్ కొంచెం డిఫరెంట్ గా ఉన్నాడు  సుమన్ నాజర్ పృథ్వీ షాయాజి షిండే పోసాని కృష్ణమురళి వీళ్లంతా తమ పాత్రలకు తగ్గట్లు నటించారు  సినిమాలో క్యారెక్టర్లు మరీ ఎక్కువైపోయాయి   సాంకేతిక వర్గం   తమన్ పాటలు పర్వాలేదు  వాట్సాప్ బేబీ చుర చుర పాటలు ఆకట్టుకుంటాయి  మిగతావి అంతగా గుర్తుండవు  మాస్ సినిమాకు సూటయ్యే బ్యాగ్రౌండ్ స్కోర్ ఇచ్చాడు చిన్నా  డిక్టేటర్ క్యారెక్టర్ కోసం చేసిన థీమ్ మ్యూజిక్ మాస్ ఆడియన్స్ ను ఆకట్టుకుంటుంది  శ్యామ్ కె నాయుడు సినిమాటోగ్రఫీ ఓకే  కోన వెంకట్ గోపీమోహన్ కథాకథనాల్లో ఏమాత్రం కొత్తదనం లేదు  రచయితలుగా వారి నుంచి ఇక కొత్తదనం ఆశించడం కష్టమేనని ఈ సినిమాతో మరోసారి రుజువైంది  రత్నం మాస్ ఆడియన్స్ ముఖ్యంగా బాలయ్య అభిమానులకు నచ్చే పంచ్ డైలాగులు రాశాడు  కానీ కొన్ని చోట్ల అవసరం లేకున్నా అవసరానికి మించ డైలాగులు రాసేశాడు  సినిమా వాళ్ల గురించి హీరో చెప్పే డైలాగులు అలాంటివే  ఆ సన్నివేశంలో హీరో అసలు డైలాగులు చెప్పాల్సిన పనే లేదు  ఇలా అనవసరంగా పెట్టిన డైలాగులు సినిమాలో చాలా ఉన్నాయి  రొటీన్ కథాకథనాలతోనే ఉన్నంతలో సినిమాను బాగానే డీల్ చేసినందుకు శ్రీవాస్ ను అభినందించొచ్చు కానీ ఇలాంటటి కథాకథనాల్నే ఎందుకు ఎంచుకున్నాడన్నది అర్థం కాని ప్రశ్న  ఇలా మసాలా లెక్కలేసుకుని సినిమాను నడిపించడం తప్ప కాస్తయినా కొత్తదనం కోసం ప్రయత్నించకపోవడం నిరాశ కలిగిస్తుంది  నిర్మాత కూడా అయిన శ్రీవాస్ సినిమాను రిచ్ గా తీశాడు   చివరగా డిక్టేటర్ రొటీన్ మాస్ ఎంటర్టైనర్  
__________________________
 
		
			‘ఎక్స్ ప్రెస్ రాజా’ రివ్యూ  నటీనటులు- శర్వానంద్ - సురభి -  ప్రభాస్ 
శీను - సప్తగిరి - ఊర్వశి - హరీష్ ఉత్తమన్ - సుప్రీత్ - బ్రహ్మాజీ - షకలక శంకర్ - ధన్ రాజ్ - నాగినీడు - పోసాని కృష్ణమురళి - రఘు కారుమంచి - దువ్వాసి మోహన్ 
తదితరులు ఛాయాగ్రహణం- కార్తీక్ ఘట్టమనేని సంగీతం- ప్రవీణ్ లక్కరాజు నిర్మాతలు- వంశీ ప్రమోద్ కథ స్క్రీన్ ప్లే మాటలు దర్శకత్వం- మేర్లపాక గాంధీ  సంక్రాంతికి
 మూడు పెద్ద సినిమాలు పోటీలో ఉన్నా రేసులోకి దిగిపోయాడు ‘ఎక్స్ ప్రెస్ 
రాజా’  దీన్ని బట్టే ఆ సినిమాపై దాని మేకర్స్ కు ఎంత కాన్ఫిడెన్స్ ఉందో 
అర్థం చేసుకోవచ్చు  మరి వాళ్ల నమ్మకాన్ని ఈ సినిమా ఏమాత్రం నిలబెట్టిందో 
చూద్దాం పదండి    రాజా శర్వానంద్ తండ్రి మాటను 
లెక్కపెట్టకుండా బాధ్యత లేకుండా తన మావయ్య శీను ప్రభాస్ శీనుతో కలిసి 
వైజాగ్ లో బేవార్సుగా జీవితాన్ని గడిపేస్తుంటాడు  ఐతే తన తండ్రి మీద ఉన్న 
గౌరవంతో ఆయన స్నేహితుడు ఉద్యోగం ఇప్పిస్తే అందుకోసం హైదరాబాద్ వెళ్లాల్సి 
వస్తుంది  తీరా అక్కడికెళ్లాక ఉద్యోగం చేయకుండా అమూల్య సురభి అనే అమ్మాయి
 వెంట తిరగడం మొదలుపెడతాడు రాజా  మొదట రాజాను అసహ్యించుకున్నా ఆమె కూడా 
అతడి ప్రేమలో పడుతుంది  ఐతే కుక్కలంటే పడని రాజా అమూల్యకు ఎంతో ఇష్టమైన 
కుక్కపిల్లను మున్సిపాలిటీ వాళ్లకు పట్టిస్తాడు  దీంతో అమూల్య అతణ్ని 
ఛీకొట్టి వెళ్లిపోతుంది  ఇక తన ప్రేయసికి ఎంతో ఇష్టమైన కుక్కను పట్టి 
తేవడానికి రాజా ఎలాంటి పాట్లు పడ్డాడు ఆ కుక్క చుట్టూ తిరిగే కథ చివరికి 
ఎక్కడికి చేరింది అన్నది తెరమీదే చూసి తెలుసుకోవాలి   కథనం విశ్లేషణ  కథ
 తెలుసుకుంటుంటే కుక్క చుట్టూ సినిమా ఏంటి సిల్లీగా అనిపిస్తోంది కదూ  
కానీ అందులోనే ఉంది మ్యాజిక్  తొలి సినిమా ‘వెంకటాద్రి ఎక్స్ ప్రెస్’కు 
కూడా ఓ చిన్న కథాంశాన్ని ఎంచుకుని మంచి క్యారెక్టర్లు సన్నివేశాలు 
జోడించి ఆద్యంతం ఎంటర్టైనింగ్ గా తీర్చిదిద్దిన మేర్లపాక గాంధీ రెండో 
సినిమాకు మరింతగా తన కలానికి తన దర్శకత్వ ప్రతిభకు పదును పెట్టాడు  
హాలీవుడ్ సినిమా ‘వాంటేజ్ పాయింట్’ తరహా స్క్రీన్ ప్లేతో ‘ఎక్స్ ప్రెస్ 
రాజా’ను నడిపించానని నిజాయితీగా ఒప్పుకున్న గాంధీ ఆ తరహా స్క్రీన్ ప్లేను
 మనదైన క్యారెక్టర్లతో లోకలైజ్ చేయడమే ఈ సినిమాలోని ప్రత్యేకత   భిన్నమైన
 పాత్రల్ని వాటి కథల్ని వేర్వేరుగా చూపించి చివరికి ఓ చోట అందరినీ 
కలిపి సినిమాను ముగించే భిన్నమైన స్క్రీన్ ప్లేతో గతంతో తెలుగులో కొన్ని 
సినిమా వచ్చాయి  ఐతే ‘ఎక్స్ ప్రెస్ రాజా’ది మరో రకమైన స్క్రీన్ ప్లే  
ఆరంభంలోనే ఓ సంఘటన చూపిస్తారు  ఆ సంఘటన ప్రభావం అనేక పాత్రలపై ఉంటుంది  
కథనం ముందుకు సాగే కొద్దీ ఆ ప్రభావం పడ్డ ఒక్కో పాత్రను సీన్లోకి తెస్తారు 
 అందరూ హీరో వెంట పడేలా చేస్తారు  చివరికి అంతా ఒకచోట కలుస్తారు  ఈ క్రమంలో
 బోలెడంత వినోదం  ఇదీ ‘ఎక్స్ ప్రెస్ రాజా’ సాగే తీరు   ఐతే హాలీవుడ్ 
నుంచి స్క్రీన్ ప్లే టెక్నిక్ పట్టుకొచ్చేస్తే సక్సెస్ నడిచి వచ్చేయదు కదా 
 ఇక్కడే మేర్లపాక గాంధీ తన ముద్ర చూపించాడు  ఒక చిన్న పాయింట్ ను పట్టుకుని
 రెండున్నర గంటల సినిమాగా అతను మలిచిన తీరు ఆకట్టుకుంటుంది  తన తొలి 
సినిమాను కేవలం రకరకాల క్యారెక్టర్ల మీద అవి పండించే వినోదం మీదే 
నడిపించిన గాంధీ మరోసారి అదే టెక్నిక్ ఫాలో అయ్యాడు  సినిమాలో ప్రతి 
పావుగంటకో పాత్ర ప్రవేశిస్తుంది  తన వంతుగా ఎంటర్టైన్మెంట్ అందిస్తుంది  ఏ 
పాత్ర కూడా అర్థరహితంగా అనవసరంగా అనిపించదు  చివరికి ధన్ రాజ్ పోషించిన 
అతి చిన్న పాత్ర కూడా సినిమాలో కీలక పాత్ర పోషిస్తుంది  ఇనుమును మాత్రమే 
దొంగిలించే ఆ పాత్రను సినిమాలో కీలకమైన మలుపును వాడుకున్న తీరు చూస్తే 
ముచ్చటేస్తుంది  ఆ పాత్ర ద్వారా సినిమా చివర్లో ఇచ్చిన కొసమెరుపు 
ప్రేక్షకుడు నవ్వు పులుముకుని థియేటర్ నుంచి వచ్చేలా చేస్తుంది   మ్యాజిక్
 పని చేస్తే లాజిక్ గుర్తుకు రాదు అంటారు  ‘ఎక్స్ ప్రెస్ రాజా’ సినిమాకు 
ఇది కరెక్టుగా వర్తిస్తుంది  నిజానికి సినిమాకు కీలకంగా చెప్పుకున్న 
సన్నివేశంలో హీరో వల్ల దెబ్బ తినే క్యారెక్టర్లన్నీ మళ్లీ అతడి జర్నీలో 
యాదృచ్ఛికంగా అలా వచ్చి కలిసిపోవడం లాజిక్ కు అందని విషయం  కోయిన్సిడెన్స్ 
లు సినిమాలో మరీ ఎక్కువైపోయాయి  కుక్క మెడలో 75 కోట్ల డైమండ్ పెట్టి 
వదిలేయడం అన్నది కూడా లాజిక్ కు అందని విషయం  ఇంకా సినిమాలో లాజిక్ లేని 
విషయాలు చాలానే కనిపిస్తాయి  కానీ అడుగడుగునా వినోదంలో ముంచెత్తుతుండటంతో 
ప్రేక్షకుడికి లాజిక్ గురించి ఆలోచించే తీరిక ఉండదు   క్యారెక్టర్లన్నింటినీ
 కూడా సరదాగా తీర్చిదిద్దుకుని తమాషా సన్నివేశాలు రాసుకుని సినిమాను 
ఆద్యంతం వినోదాత్మకంగా నడిపించే ప్రయత్నం చేశాడు గాంధీ  ఎక్స్ ప్రెస్ రాజా
 రన్ రాజా రన్ సినిమాల పేర్లను కలిపి ‘ఎక్స్ ప్రెస్ రాజా’ అని పేరు పెట్టిన
 గాంధీ సినిమా అంతటా కూడా ఆ రెండు సినిమాల ఫ్లేవర్ కనిపించేలా స్క్రిప్టు
 తీర్చిదిద్దుకున్నాడు  ‘రన్ రాజా రన్’ తరహాలోనే విలన్ పాత్రల్ని కూడా 
ఎంటర్టైన్మెంట్ కోసమే వాడుకోవడంతో కావాల్సినంత వినోదం పండింది  ఎక్కడా బూతు
 లేకుండా యూత్ ను ఆకట్టుకునే క్లీన్ ఎంటర్టైన్మెంట్ అందించాడు గాంధీ  
నటీనటుల నుంచి కూడా అతడికి పూర్తి సహకారమందింది  అందరూ మంచి కామిక్ టైమింగ్
 తో నవ్వులు పండించారు  ప్రథమార్ధమంతా పన్నీ వన్ లైనర్స్ తో సాగిపోతే 
ద్వితీయార్ధం ఛేజ్ లు ట్విస్టులతో నడుస్తుంది  ప్రథమార్ధం సాగినంత వేగంగా 
ద్వితీయార్ధం ఉండదు  సెకండాఫ్ లో ఓ దశలో సినిమా ఆగిపోయిన ఫీలింగ్ 
కలుగుతుంది  ఐతే మళ్లీ క్లైమాక్స్ ముందు ఊపందుకుంటుంది  ముగింపు కూడా 
ఫన్నీగా ఉండేలా చూసుకున్నాడు    హీరో హీరోయిన్ల లవ్ స్టోరీ వాళ్లిద్దరి
 కెమిస్ట్రీ అంతగా పండకపోవడం సినిమాలో మైనస్  ప్రథమార్ధంలా ద్వితీయార్ధంలో 
అనుకున్నంత స్థాయిలో వినోదం పండలేదు  చాలా సన్నివేశాల్లో లాజిక్స్ 
లేకపోవడం కోయిన్సిడెన్స్ లు ఎక్కువైపోవడం మింగుడు పడదు  గాంధీ అందించిన 
వినోదం ‘ఎ’ క్లాస్ ఆడియన్స్ కు బాగానే కనెక్టవుతుంది కానీ మాస్ ఆడియన్స్ 
కు అంతగా ఎక్కపోవచ్చేమో  ఇంతకుమించి సినిమాలో చెప్పుకోదగ్గ మైనస్సులేమీ 
లేవు   నటీనటులు  ‘రన్ రాజా రన్’తో తనను తాను సరికొత్తగా 
ఆవిష్కరించుకున్న శర్వా దానికి కొనసాగింపలా అనిపించే పాత్రలో మరింతగా 
ఆకట్టుకున్నాడు  అతను ఎంత ఎఫర్ట్ లెస్ గా నటించాడంటే చాలా తర్వగా అతడి 
పాత్రతో కనెక్టయిపోయి అతడితో కలిసి మనం కూడా జర్నీ చేస్తాం  ఒక్క 
సినిమాతోనే అతను ఎంటర్టైనింగ్ రోల్స్ కు ఇంత బాగా ట్యూన్ అయిపోవడం ఆశ్చర్యం
 కలిగిస్తుంది  అతడి లుక్ స్టైలింగ్ అన్నీ కూడా యూత్ కి బాగా కనెక్టయ్యేలా
 ఉన్నాయి  సురభి అందంగా కనిపించింది  ఆమె అభినయం కూడా ఆకట్టుకుంది  ఆమె 
పాత్రను ఇంకా బాగా వాడుకుని ఉండాల్సిందనిపిస్తుంది  హీరో వెంటే ఉండే 
పాత్రలో ప్రభాస్ శీను మంచి వినోదాన్నందించాడు  అతడికి వాయిస్ పెద్ద ప్లస్  
సప్తగిరి చాన్నాళ్ల తర్వాత తనదైన శైలిలో బాగా నవ్వించాడు  ఎప్పట్లాగే 
హడావుడి ఎక్కువ చేసినప్పటికీ ఈసారి కేవలం హడావుడితో సరిపెట్టకుండా 
నవ్వించాడు  సుప్రీత్ - హరీష్ ఉత్తమన్ - ఊర్వశి - బ్రహ్మాజీ - ధన్ రాజ్ - రఘు 
కారుమంచి వీళ్లంతా కూడా తమ వంతుగా వినోదాన్నందించారు  అందరి పాత్రలూ 
ఆకట్టుకుంటాయి   సాంకేతిక వర్గం  ‘ఎక్స్ ప్రెస్ రాజా’కు 
టెక్నీషియన్స్ కూడా మంచి సపోర్ట్ ఇచ్చారు  ప్రవీణ్ లక్కరాజు మ్యూజిక్ 
రిఫ్రెషింగ్ గా అనిపిస్తుంది  పాటలన్నీ హుషారెత్తించేలా ఉన్నాయి  వాటి 
చిత్రీకరణ కూడా ఆకట్టకుంటుంది  బ్యాగ్రౌండ్ స్కోర్ తోనూ బాగానే ఎంగేజ్ 
చేశాడు ప్రవీణ్  కార్తీక్ ఘట్టమనేని ఛాయాగ్రహణం సినిమాకు స్పెషల్ 
అట్రాక్షన్  చాలా వైబ్రంట్ లుక్ తీసుకొచ్చాడు సినిమాకు అతను  ఎడిటింగ్ 
కూడగా బాగుంది  నిర్మాణ విలువలు ‘యువి’ స్థాయికి తగ్గట్లు రిచ్ గా ఉన్నాయి 
 క్వాలిటీ సినిమా అన్న ఫీలింగ్ ప్రతి సన్నివేశంలోనూ అనిపిస్తుంది  ఇక 
దర్శకుడు మేర్లపాక గాంధీ తాను ఆరంభ శూరుణ్ని కాదని రుజువు చేశాడు  ఇటు 
రాతలో అటు తీతలో తొలి సినిమా కంటే కూడా రెండో సినిమాతో బలమైన ముద్ర 
వేశాడు  టాలీవుడ్లో కొత్తదనంతో కూడుకున్న వినోదం అందించే అతి కొద్ది మంది 
దర్శకుల్లో ఒకడైపోయాడు గాంధీ  అతడి నరేషన్ స్టయిల్ చాలా సింపుల్ గా ఉంటూనే 
ఎంగేజింగ్ ఇంట్రెస్టింగ్ గా అనిపిస్తుంది  ఇది డైరెక్టర్స్ మూవీ అని 
నిస్సందేహంగా చెప్పొచ్చు   చివరగా రాజాతో రైడింగ్ ఫన్నీ ఫన్నీ 
__________________________
  ఆసియాలో అతి పెద్ద క్రిమినల్ వీరప్పన్ ను చంపే ఆపరేషన్ నేపథ్యంలో సాగే కథ ఇది  వీరప్పన్ ను చంపేందుకు చేపట్టిన ఆపరేషన్లీ విఫలమైన సమయంలో స్పెషల్ టాస్క్ ఫోర్స్ టీం తరఫున ప్రత్యేకమైన ప్రణాళికతో రంగంలోకి దిగుతాడు కన్నన్  వీరప్పన్ ను అడవి నుంచి బయటికి రప్పిస్తేనే అతణ్ని చంపగలమని భావించి కోవర్ట్ ఆపరేషన్ ద్వారా అతణ్ని బుట్టలో వేయడానికి ప్రయత్నిస్తాడు  వీరప్పన్ భార్య ముత్తులక్ష్మి ద్వారా అతణ్ని బయటికి రప్పించే ప్రయత్నం చేస్తాడు  కానీ వీరప్పన్ అతడి ప్రణాళికను పసిగట్టి భగ్నం చేస్తాడు  వీరప్పన్ కోసం రకరకాల మార్గాల్లో మళ్లీ మళ్లీ ప్రయత్నించి చివరికి కన్నన్ అతణ్ని ఎలా తుద ముట్టించాడు అన్నది మిగతా కథ   కథనం విశ్లేషణ   నిజ జీవిత కథలతో సినిమాలు తీయడంలో రామ్ గోపాల్ వర్మది ప్రత్యేకమైన శైలి  మనకందరికీ తెలిసిన కథల్ని తన కోణంలో ఆసక్తికరంగా చెప్పగల నైపుణ్యం ఆయన సొంతం  అందుకు ‘రక్తచరిత్ర’ సరైన ఉదాహరణ  ‘ముంబయి 26/11’ కూడా బాగానే తెరకెక్కించారు  ఆ నిజ జీవిత గాథల్లోని ఇంటెన్సిటీని ఏమాత్రం తగ్గకుండా తెరమీదికి తీసుకురావడంలో విజయవంతమయ్యాడు వర్మ   ఆర్జీవీ ఎలాంటి సినిమాలు తీసినప్పటికీ అన్నింట్లోనూ కనిపించే ప్రత్యేకత ఈ ఇంటెన్సిటీనే  ఇంకా టేకింగ్ లోనూ తన ముద్ర చూపిస్తారు  ‘కిల్లింగ్ వీరప్పన్’లో ప్రత్యేకతంగా నిలిచిన అంశాలు ఈ ఇంటెన్సిటీ టేకింగే   వీరప్పన్ ను చంపే ఆపరేషన్ కు సంబంధించి పుస్తకాలు పత్రికలు చదివో పోలీసులతో మాట్లాడో  వర్మ ఎన్నో ఆసక్తికర విషయాలు తెలుసుకుని ఉండొచ్చు  ఎంతో ఎగ్జైట్ అయి ఉండొచ్చు  ఐతే తాను తెలుసుకున్న సంఘటనల్ని విజువలైజ్ చేసుకుని దాన్ని దృశ్యరూపంలోకి మార్చి  తనకెంత ఎగ్జైట్మెంట్ కలిగిందో మనకూ అంతే ఎగ్జైట్మెంట్ కలిగించడానికి బాగానే ప్రయత్నించాడు వర్మ  ఇది వాస్తవ గాథ కాబట్టి సన్నివేశాలు ఇంకా పకడ్బందీగా ఉండాల్సిందనో మరిన్ని మలుపులు ఉండాల్సిందనో ఉత్కంఠ తగ్గిందనో చర్చించుకోవడానికి లేదు  వాస్తవాల్ని కొంచెం ఎగ్జాజరేట్ చేసి  సాధ్యమైనంత వరకు ఆసక్తికరంగా కథనాన్ని నడిపించడానికి ప్రయత్నించాడు వర్మ   సినిమాలో వీరప్పన్ చేతుల్లోనే అతడి సొంత కూతురు చనిపోయే సన్నివేశం ఒకటుంటుంది  పోలీస్ యాంగిల్లో వీరప్పనే తాను పోలీసుల నుంచి తప్పించుకునేందుకు పాపను బండరాయికేసి గుద్ది చంపేసినట్లు చూపిస్తారు  అదే వీరప్పన్ భార్య యాంగిల్లో వీరప్పన్ కాలికి రాయి అడ్డం పడ్డపుడు కింద పడటం వల్ల పాప చనిపోయిందని చూపిస్తారు  వీరప్పన్ గాథకు సంబంధించి ఎవరి యాంగిల్ వాళ్లదని తన యాంగిల్లో తానీ కథను చెబుతున్నానని వర్మ చెప్పకనే చెప్పాడు  ఈ సన్నివేశంలో వాస్తవంగా పాప చనిపోవడానికి కారణమేంటి అన్న వాదన జరిగినపుడు ‘‘వీరప్పన్ ఎంచుకున్న జీవితం వల్లే ఆ పాప చనిపోయిందన్నది మాత్రం వాస్తవం’’ అన్న కంక్లూజన్ ఇస్తాడు కథానాయకుడు  క్రిమినల్స్ కు సంబంధించిన కథల్ని వర్మ ఎంత బాగా అవగాహన చేసుకుని వాటిని తెరమీదికి తెస్తాడనడానికి ఈ డైలాగే ఉదాహరణ   సినిమా ప్రధానంగా వీరప్పన్ ను చంపే ఆపరేషన్ మీదే నడిచినప్పటికీ మరీ ఒకే యాంగిల్లో సినిమాను నడిపించేయకుండా చిన్న చిన్న ఫ్లాష్ బ్యాక్ ల ద్వారా వీరప్పన్ గతాన్ని కూడా ప్రేక్షకులకు కొంచెం పరిచయం చేసేలా స్క్రీన్ ప్లే రాసుకున్నాడు వర్మ  వీరప్పన్ ముత్తులక్ష్మికి తన ప్రేమను చెప్పి పెళ్లి చేసుకునే సీన్ ఆసక్తి రేపుతుంది  ఆ సన్నివేశంలో ‘‘నేను పువ్వును వాసన చూడ్డానికి నలపను’’ అనే డైలాగ్ బాగుంది  వీరప్పన్ లోని మరో యాంగిల్ ఈ డైలాగ్ ద్వారా చెప్పే ప్రయత్నం చేశాడు వర్మ  ఇంటర్వెల్ కు ముందు జరిగే అటాక్ సీన్ సినిమాకు హైలైట్  ఆ సన్నివేశంలో కెమెరా వర్క్ బ్యాగ్రౌండ్ స్కోర్ గురించి ఎంత చెప్పినా తక్కువే  వర్మ ముద్ర ప్రధానంగా ఈ సన్నివేశంలో తర్వాత క్లైమాక్స్ లో కనిపిస్తుంది  ప్రథమార్ధంలో ఉన్నంత ఆసక్తి ద్వితీయార్ధంలో లేనప్పటికీ వీరప్పన్ ను అంతమొందించే క్లైమాక్స్ సన్నివేశాన్ని తనదైన శైలిలో అద్భుతంగా తెరకెక్కించాడు వర్మ   సినిమా కథ ఏంటి వర్మ ఏం చూపిస్తాడన్నది ప్రేక్షకులకు ముందే ఓ అవగాహన ఉంటుంది కాబట్టి అంతకుమించి సినిమా నుంచి ఇంకేమీ ఆశించడానికి లేదు  వర్మ ఇంతకుముందు తీసిన రియలిస్టిక్ మూవీస్ నచ్చినవాళ్లకే ఇది కూడా నచ్చుతుంది  ఇది కన్నడ సినిమా కావడం రాజ్ కుమార్ ను వీరప్పన్ కిడ్నాప్ చేయడం వారి మనసుల్ని గాయపరిచింది కాబట్టి సినిమాలో శివరాజ్ కుమార్ ను ఎక్కువ హైలైట్ చేశాడు వర్మ  కథ అంతా కూడా అతను పోషించిన పోలీస్ ఆఫీసర్ యాంగిల్లోనే సాగుతుంది  దీని వల్ల వీరప్పన్ గురించి కానీ అతడి యాక్టివిటీస్ గురించి కానీ సినిమాలో ఎక్కువ చూపించకపోవడం నిరాశ కలిగిస్తుంది  వీరప్పన్ ను చంపే ఆపరేషన్ కు సంబంధించి వాస్తవంగా ఏం జరిగిందన్నది మనకు తెలియదు కానీ వర్మ సినిమాటిక్ లిబర్టీ తీసుకుని తాను తెలుసుకున్న విషయాల్ని కొంచెం ఎగ్జాజరేట్ చేసి చూపించడాని మాత్రం అర్థమవుతంది  ఇది వాస్తవగాథ కాబట్టి దానికి ఉన్న లిమిటేషన్స్ దృష్ట్యా రెగ్యులర్ సినిమాల స్థాయిలో ఎగ్జైట్మెంట్ ఇవ్వకపోవచ్చు ఎంటర్టైన్ చేయకపోవచ్చు  ఇందులోని మలుపులు సాదాసీదాగా అనిపించవచ్చు  ఐతే వర్మ టేకింగ్ తో కనెక్టయితేనే మాత్రం సినిమా ఆసక్తికరంగా అనిపిస్తుంది   నటీనటులు   వీరప్పన్ పాత్రలో జీవించేశాడు సందీప్ భరద్వాజ్  అక్కడ ఉన్నది ఓ నటుడని మరిచిపోతాం  వీరప్పనే కనిపిస్తాడు సినిమా అంతా  బాడీ లాంగ్వేజ్ విషయంలోనూ ప్రత్యేక శ్రద్ధ చూపించాడు  ఈ విషయంలో సందీప్ తో పాటు మేకప్ మన్ విక్రమ్ ను దర్శకుడు వర్మను అభినందించాలి  ఇక వీరప్పన్ ను చంపాలని తపించిపోయే పోలీస్ ఆఫీసర్ పాత్రలో శివరాజ్ కుమార్ కూడా గొప్పగా నటించాడు  వర్మ మార్కు క్లోజప్ షాట్స్ లో శివరాజ్ బాగా చేశాడు  క్లైమాక్స్ లో అతడి నటన బాగా ఆకట్టుకుంటుంది  పారుల్ యాదవ్ కూడా బాగా చేసింది  కానీ ఆమె పాత్రను అవసరానికి మించి వాడుకున్నాడు వర్మ  సినిమా మధ్యలోనే ఆమె పాత్రను ముగించేయాల్సి ఉన్నా హీరో పక్కనే ఆమెను పెట్టి ప్రతి సన్నివేశంలోనూ ఆమెను క్లోజప్ లో చూపిస్తూ చికాకు పెడతాడు  వీరప్పన్ భార్య ముత్తు లక్ష్మిగా యాజ్న నటన పర్వాలేదు  మిగతా వాళ్లంతా వర్మ శైలికి తగ్గట్లు నటించారు   సాంకేతిక వర్గం   ఈ తరహా సినిమాలకు టెక్నీషియన్స్ నుంచి చాలా సపోర్ట్ తీసుకుంటాడు వర్మ  ‘కిల్లింగ్ వీరప్పన్’ టెక్నీషియన్స్ మూవీ  కెమెరామన్ రామీ నేపథ్య సంగీతం అందించిన శాండీ అదరగొట్టారు  ఇద్దరూ ఒకరికొకరు కాంప్లిమెంట్ చేసుకుంటూ వర్మ ఆలోచనలకు తగ్గట్లు గొప్ప ఔట్ పుట్ ఇచ్చారు  ఇంటర్వెల్ ముందు సీన్ వాళ్లిద్దరి ప్రతిభకు నిదర్శనం  బ్యాగ్రౌండ్లో ప్లే అయ్యే పాటలు పర్వాలేదు  నిర్మాణ విలువలు బాగున్నాయి  ఇక దర్శకుడిగా వర్మ చాన్నాళ్ల తర్వాత తన ముద్ర చూపించాడు  మంచి కంటెంట్ ఉంటే దాన్ని బాగా తెరకెక్కించగలనని మరోసారి వర్మ రుజువు చేశాడు  వర్మ దేనికి పడితే దానికి ఎగ్జైట్ అయిపోకుండా ఇలా జనాలకూ ఎగ్జైట్మెంట్ కలిగించే కథాంశాలు ఎంచుకుంటే బెటర్ అన్న ఫీలింగ్ ‘కిల్లింగ్ వీరప్పన్’ కలిగిస్తుంది   చివరగా ఆర్జీవీ ‘టేకింగ్’తో చంపేశాడు  
__________________________
  హరి రామ్ చిన్నప్పట్నుంచే పెద్ద లవర్ బాయ్  ఎదురింటి అమ్మాయికి తన ప్రేమ చెప్పలేకపోయినందుకు ఫీలై తర్వాత కనిపించే ప్రతి అమ్మాయికీ ఐలవ్యూ చెబుతుంటాడు  వాళ్లందరూ ఇతడికి సారీ చెబుతుంటారు  దీంతో ఇక ప్రేమకు నాకు పడదని ఫిక్సయిపోయిన సమయంలో శైలజ కీర్తి సురేష్ పరిచయమవుతుంది  తన మీద ఇష్టం చూపిస్తుంది  హరి ఆమె ప్రేమలో పడిపోతాడు  కానీ తన ప్రేమను చెబితే ఆమె అంగీకరించదు  నువ్వంటే ఇష్టమే కానీ ప్రేమించలేను అంటుంది  ఇంతకీ శైలజ హరిని తిరిగి ప్రేమించదు  ఆమెను ఒప్పించి తనను పెళ్లి చేసుకోవడానికి హరి ఏం చేశాడు అన్నది మిగతా కథ   కథనం - విశ్లేషణ  ‘నేను శైలజ’ ఎంత బాగుంది అనే దాని కంటే ముందు ప్రేక్షకులకు విసుగు పుట్టించిన గత రామ్ సినిమాల్లాగా అయితే లేదు  ఎంత కొత్తగా ఉందన్నది పక్కనబెడితే రామ్ ఇంతకుముందు చేసిన సినిమాలతో పోలిస్తే ఇది చాలా రిఫ్రెషింగ్ గా అనిపించే సినిమా  తన ఫిజిక్ తన ఇమేజ్ కి సూటవ్వని అనవసర బిల్డప్పుల్లేవు భారీ ఫైటింగుల్లేవు ఫోర్స్డ్ కామెడీ లేదు అన్నిటికీ మించి ఇది మమ మాస్ సినిమా కాదు  మామూలుగా సాగిపోతూనే మంచి అనుభూతిని కలిగించే ఒక లవ్ స్టోరీ   కొత్తదనాన్ని అందించడంలో సగమే విజయవంతమైనప్పటకీ ఓ దశ దాటాక ఇది కూడా ఓ ‘ఫార్ములా’ ప్రకారం సాగిపోయినప్పటికీ రామ్ సినిమాల్లో రొటీన్ గా కనిపించే రొటీన్ గోల మాత్రం ఇందులో లేదు  ముఖ్యంగా లౌడ్ కామెడీ లేకుండా ప్రశాంతంగా సాగిపోవడం సిచ్యువేషనల్ కామెడీతో నవ్వులు పండించడం ప్రథమార్ధం వరకు రిఫ్రెషింగ్ గా సాగడం ఎమోషనల్ సన్నివేశాలు పండటం పంచ్ ల కోసం పాకులాడకుండా సన్నివేశాలకు తగ్గట్లు రాసిన డైలాగులు సినిమాలో చెప్పుకోవాల్సిన ప్రధానమైన ప్లస్ పాయింట్స్   ఐతే ద్వితీయార్ధానికి వచ్చేసరికి ఎప్పట్లాగే హీరో ‘దిల్ వాలే’గా మారిపోవడం అమ్మాయి కుటుంబాన్ని మెప్పించి తనను తీసుకెళ్లిపోవడం ఈ మధ్యలో హీరోయిన్ ఫ్యామిలీని కన్విన్స్ చేసే సన్నివేశాలు రొటీన్ అనిపిస్తాయి  దర్శకుడి నరేషన్ కూడా స్లో కావడం వల్ల ద్వితీయార్ధం ఇంకా భారంగా అనిపిస్తుంది  ఐతే కొంచెం చమత్కారం జోడించిన క్లైమాక్స్ మళ్లీ ప్రేక్షకుల ముఖాల్లో నవ్వు పులుముకుని థియేటర్ నుంచి బయటికెళ్లేలా చేస్తుంది   ప్రథమార్ధంలో హీరో చిన్నప్పటి పరిచయం దగ్గర్నుంచి సన్నివేశాలు కొత్తగా అనిపిస్తాయి  హీరో హీరోయిన్ల పరిచయ సన్నివేశాలు వారి మధ్య లవ్ స్టోరీని బిల్డ్ చేసిన తీరు మధ్యలో వచ్చే పాటలు అన్నీ చక్కగా కుదిరాయి  ఇట్సే క్రేజీ ఫీలింగ్ సాంగ్ శైలజా శైలజా సాంగ్ ఈ రెండూ ఓ కాన్సెప్ట్ ప్రకారం సాగడం వాటి చిత్రీకరణ కూడా బాగుండటంతో రెండూ కూడా సినిమాను బాగా డ్రైవ్ చేశాయి  ఇక ప్రథమార్ధంలో వచ్చే సన్నివేశాల్లోని తాజాదనం ఒక కొత్త తరహా సినిమా చూస్తున్న ఫీలింగ్ కలిగిస్తుంది   ఇంటర్వెల్ సీన్ కూడా బాగా పేలింది  ‘‘ఐ లవ్యూ బట్ ఐయామ్ నాట్ ఇన్ లవ్ విత్ యు’’ అనే డైలాగ్ ఇంటర్వెల్ సన్నివేశంలో కొసమెరుపు  ద్వితీయార్ధం మీద ఆసక్తి రేపుతుంది ఇంటర్వెల్ బ్యాంగ్  ఐతే ఆ తర్వాతే కథనం కొంచెం గాడి తప్పి ‘రొటీన్’ దారిలోకి వచ్చేస్తుంది  ప్రదీప్ రావత్ పోషించిన కామెడీ క్యారెక్టర్ కొంత వినోదాన్ని పంచినా హీరోయిన్ తండ్రికి కూతురి మీద ఉన్న ప్రేమను తెలియజేసే సన్నివేశాల్లో ఎమోషన్ పండినా ఏ మలుపులూ లేకుండా మన అంచనాలకు తగ్గట్లు సాగిపోయే రొటీన్ కథనం నిరాశ పరుస్తుంది  ఐతే సినిమాను ముగించడంలో దర్శకుడు తన ప్రతిభ చూపించాడు  ప్రి క్లైమాక్స్ క్లైమాక్స్ లో అర్థవంతమైన డైలాగులు ఆకట్టుకుంటాయి  సినిమాను ఓ ఫన్నీ నోట్ తో ముగించడం బాగుంది   ఈ సినిమాలో ఒక సన్నివేశం గురించి ప్రత్యేకంగా చెప్పుకోవాలి  హీరోయిన్ పెళ్లి సీనుకు ముందు జరిగే సంగీత్ కార్యక్రమంలో భాగంగా హీరో  హీరోయిన్ ఫ్యామిలీ మెంబర్స్ ఎమోషన్స్ కి సంబంధించిన ఓ వీడియోను ప్రదర్శిస్తాడు  అది ప్రేక్షకుల హృదయాలను హత్తుకునేలా వుంటుంది  అందులో ప్రతి క్యారెక్టరు మాట్లాడుతుంటే ప్రేక్షకుడు తన ఇంట్లో వారు చెప్తుంటే విన్నట్టే ఉంటుంది  ముఖ్యంగా హీరోయిన్ తండ్రి సత్యరాజ్ తన కూతురు విషయంలో పడే తపన గురించి చెప్పే ఎమోషన్ సీన్ బాగా కనెక్ట్ అవుతుంది  ఈ సీన్లో సత్యరాజ్ అత్తారింటికి వెళ్లే అమ్మాయిల గురించి చెప్పిన డైలాగ్ చిత్రానికే హైలైట్  "కూతరురిని అత్తారింటికి పంపించాలనే ఆచారం పెట్టినోడు ఎవడో కానీ కచ్చితంగా వాడికి కూతరుండి వుండదు‘  అనే అనే డైలాగు ప్రతి అమ్మాయి తండ్రికి కనెక్ట్ అవుతుంది   నటీనటులు   సరిగ్గా వాడుకుంటే రామ్ నుంచి ఎలాంటి నటన రాబట్టవచ్చో ‘నేను శైలజ’ చూస్తే తెలుస్తుంది  మాస్ సినిమాల్లో ‘అతి’ వేషాలతోనే విసిగించే రామ్ ఈ సినిమాలో ఆ అతి అంతా పక్కనబెట్టేసి పాత్రకు తగ్గట్లు ఒద్దికగా నటించాడు  హీరోయిజం చూపించాల్సిన సన్నివేశాల్లో కూడా సింపుల్ గానే చేశాడు  ఇందులో అతని నటన చూస్తే ఎప్పుడూ ఎందుకిలా చేయడు అనిపిస్తుంది  దర్శకుడు కమెడియన్ల మీద కూడా ఆధారపడకుండా ప్రేక్షకుల్ని ఎంటర్టైన్ చేసే బాధ్యత కూడా రామ్ కే ఇచ్చాడు  అతడి పాత్రను అలా తీర్చిదిద్దాడు  రామ్ ఆ పాత్రలో ఒదిగిపోయాడు  బబ్లీ గర్ల్ కీర్తి సురేష్  ఫ్రెష్ గా అనిపించింది  ఆమె నటనలో పరిణతి ఉంది  కీర్తి హావభావాలు బాగున్నాయి  ఐతే కొన్ని సన్నివేశాల్లో అవసరానికి మించి మూడీగా అయోమయంగా కనిపించిందామె  హీరోయిన్ తండ్రి పాత్రలో సత్యరాజ్ మరోసారి తన ప్రత్యేకత చూపించాడు  రోహిణి కనిపించే కొన్ని సన్నివేశాల్లోనే బాగా చేసింది  సినిమాలో అతి పెద్ద సర్ ప్రైజ్ ప్రదీప్ రావత్ పోషించిన మహర్షి పాత్రే  తొలిసారి ఫుల్ లెంగ్త్ కామెడీ రోల్ చేసి నవ్వించాడు ప్రదీప్  ఐతే ఆ పాత్రను మరింతగా వాడుకుని ఉంటే బావుండేదనిపిస్తుంది  ప్రిన్స్ శ్రీముఖి ఓకే  వాళ్లిద్దరి పాత్రలకు ఎక్కువ ప్రాధాన్యమేమీ లేదు  కృష్ణ చైతన్య తనకు అలవాటైన పాత్రలో బాగా చేశాడు   సాంకేతిక వర్గం   దేవిశ్రీ ప్రసాద్ పాటలు సినిమాకు పెద్ద ప్లస్  ముఖ్యంగా క్రేజీ ఫీలింగ్ శైలజా శైలజా పాటలు ఊపేశాయి  నేపథ్య సంగీతం కొంతవరకు బాగానే ఉంది కానీ కొత్తదనం లేదు  ఎమోషనల్ సీన్స్ లో ఇంతకుముందు వాడేసిన మ్యూజిక్కే వినిపించాడు దేవి  ముఖ్యంగా క్లైమాక్స్ కు ముందు ఆర్య మన్మథుడు బొమ్మరిల్లు లాంటి సినిమాలు గుర్తుకొచ్చేలా బ్యాగ్రౌండ్ స్కోర్ ఇచ్చాడు  సమీర్ రెడ్డి ఛాయాగ్రహణం బాగుంది  శ్రీకర్ ప్రసాద్ ఎడిటింగ్ కూడా నీట్ గా ఉంది  స్రవంతి మూవీస్ సినిమా కదా నిర్మాణ విలువలకు ఏమీ ఢోకా లేదు  అనవసర హంగులకు పోకుండా మామూలు లొకేషన్లలోనే సినిమా తీశాడు  దర్శకుడు రచయిత కిషోర్ తిరుమల తన ప్రతిభ చూపించాడు  అతడి నరేషన్ స్టయిల్ రెగ్యులర్ కమర్షియల్ సినిమాల తరహాలో లేదు  సన్నివేశాల్లో ఫీల్ ఎమోషన్ తెప్పించడంలో అతను విజయవంతమయ్యాడు  డైలాగులు అతడి అతి పెద్ద బలం  ప్రాసల కోసం పాకులాడకుండా సన్నివేశాలకు తగ్గట్లు అర్థవంతమైన మాటలు రాశాడు  ‘‘నీ వల్ల కలిగే ఏ ఫీలింగ్ అయినా నాకు ఓకే  రీజన్ నువ్వైతే చాలు’’ ‘‘ప్రేమంటే కలిసి బతకడం లేకుంటే చచ్చిపోవడం కాదు ప్రేమంటే మరిచిపోలేకపోవడం’’ లాంటి డైలాగులు ఆకట్టుకుంటాయి  ఐతే ప్రథమార్ధం వరకు తన రాతలో తీతలో కొత్తదనం చూపించిన కిషోర్ ద్వితీయార్ధంలో అందరి బాటలో నడవడమే నిరాశ పరుస్తుంది  మొత్తంగా అతను రచయితగా దర్శకుడిగా ఓ ముద్ర మాత్రం వేశాడు   చివరగా కొంచెం కొత్తగా కొంచెం మామూలుగా   
__________________________
  రామ్ సుధీర్ బాబు ఓ అమ్మాయి చేతిలో మోసపోయిన ఫ్రస్టేషన్లో ఉంటాడు  తనను మోసం చేసిన అమ్మాయికి బుద్ధి చెప్పాలనే లక్ష్యంతో నాన్న మెకానిక్ షెడ్డులోని కారు తీసుకుని బయల్దేరిన అతను ఓ కారును గుద్దేస్తాడు  ఆ కార్లో కిడ్నాప్ అయిన అమ్మాయి సీత వామికా అక్కడి నుంచి తప్పించుకుంటుంది  దీంతో కిడ్నాపర్ శక్తి సాయికుమార్ రామ్ తో పాటు అతడి ఫ్రెండును పట్టుకుంటాడు  తన ఫ్రెండును బందీగా పట్టుకుని సీతను తెచ్చివ్వమని రామ్ ను బ్లాక్ మెయిల్ చేస్తాడు మరి రామ్ సీతను తిరిగి తీసుకొచ్చాడా తన ఫ్రెండుని విడిపించుకున్నాడా చివరికి అతడి కథ ఏ మలుపులు తిరిగింది అన్నది తెరమీదే చూసి తెలుసుకోవాలి   కథనం - విశ్లేషణ   రొటీన్ కమర్షియల్ సినిమాలకు కేరాఫ్ అడ్రస్ గా మారిపోయిన తెలుగు పరిశ్రమలో కొంచెం డిఫరెంటుగా సినిమాలు తెరకెక్కడమే తక్కువ  అందులోనూ అలా కొత్తగా ఉండి జనాల్ని మెప్పించే సినిమాలు మరీ అరుదు  ‘భలే మంచి రోజు’ ఆ కోవలోని సినిమానే  కొత్తదనం కోరుకునే ప్రేక్షకుల్ని సంతృప్తిపరచడమే కాదు బోలెడంత వినోదాన్ని కూడా పంచుతుందీ సినిమా  ‘స్వామి రారా’ తర్వాత తెలుగులో వచ్చిన పర్ఫెక్ట్ క్రైమ్ కామెడీ థ్రిల్లర్ ‘భలే మంచి రోజు’  ఇప్పుడొస్తున్న సినిమాల మధ్య ‘భలే మంచి రోజు’ భిన్నంగా అనిపిస్తుంది  రొటీన్ సినిమాల హ్యాంగోవర్ లోంచి బయటపడేసే రుచికరమైన మజ్జిగలా అనిపిస్తుంది   అభిరుచి ఉన్న ఓ కొత్త దర్శకుడి నుంచి ఎలాంటి సినిమా ఆశిస్తామో అలాంటి సినిమానే ‘భలే మంచి రోజు’  కిడ్నాప్ నేపథ్యంలో క్రైమ్ కామెడీ అనగానే స్టోరీ లైన్స్ దాదాపుగా ఒకేలా ఉంటాయి  ఇక్కడ వైవిధ్యం చూపగలిగేది స్క్రీన్ ప్లే విషయంలోనే  ఆ విషయంలోనే ‘భలే మంచి రోజు’ ప్రత్యేకత కనిపిస్తుంది  ప్రేక్షకులు ఊహించలేని సర్ ప్రైజ్ ప్యాకేజ్ లా ‘భలే మంచి రోజు’ను మలించాడు శ్రీరామ్  క్రైమ్ కామెడీకి సూటయ్యే గ్రిప్పింగ్ స్క్రీన్ ప్లేతో సినిమాను మలిచాడీ కుర్ర డైరెక్టర్   నరేషన్ కొంచెం స్లోగా అనిపించినా కొన్ని చోట్ల డీవియేట్ అయిన ఫీలింగ్ కలిగినా ‘భలే మంచి రోజు’ ఏ దశలోనూ బోర్ అనిపించదు  మొదట్లో హడావుడి చేసి ఆ తర్వాత చప్పగా తేల్చేయకుండా సింపుల్ గా మొదలుపెట్టి నెమ్మదిగా స్టోరీని బిల్డ్ చేసి ఆసక్తికర మలుపులతో కథనాన్ని నడిపించి  హిలేరియస్ క్లైమాక్స్ తో సినిమాను ముగించాడు శ్రీరామ్  సినిమాలో వేస్ట్ అనదగ్గ పాత్ర లేదు అనవసరం అనిపించే సన్నివేశాలూ తక్కువే  ప్రతి పాత్రకూ ఓ ప్రత్యేకత ఉంది  ప్రతి క్యారెక్టరూ మనల్ని ఏదో రకంగా సర్ ప్రైజ్ చేస్తుంది   ఉదాహరణకు పరుచూరి గోపాల కృష్ణ పోషించిన హీరో తండ్రి పాత్రనే తీసుకుందాం  ఇది చాలా చిన్న పాత్ర  తన మెకానిక్ షెడ్డుకొచ్చి ఓ వ్యక్తి గొడవ చేస్తుంటే టెన్షన్ లో అతడికేదో అయినట్లు చూపిస్తారు  కట్ చేస్తే అంబులెన్స్  హీరో తల్లి ఏడుస్తుంటుంది  ఐసీయూ ముందెళ్లి హీరో లోపలికి చూస్తుంటాడు  తర్వాత ఏం జరుగుతుందన్నది చెప్పేస్తే థ్రిల్ మిస్సవుతారు  తెరమీదే చూడాలి  ఇలాంటి థ్రిల్స్ - సర్ ప్రైజెస్ సినిమాలో బోలెడన్ని కనిపిస్తాయి  ప్రేక్షకుడు ఎక్కడ కొంచెం నిట్టూర్చే అవకాశం ఉన్నా అక్కడ ఇలాంటి సర్ ప్రైజ్ ఎలిమెంటుతో ఎంగేజ్ చేస్తాడు దర్శకుడు  ఈ రోజుల్లో ట్విస్టుల్లేని సినిమాలంటూ ఏమీ ఉండట్లేదు  ఐతే ఊరికే ట్విస్టులివ్వడం కాకుండా వాటిని రివీల్ చేసిన తీరు ప్రేక్షకుల్ని సర్ ప్రైజ్ చేసిన వైనం ‘భలే మంచి రోజు’ ప్రత్యేకతను తెలియజేస్తుంది   ఓ సన్నివేశంలో కమెడియన్ వేణు రాశి ఫలాలు చూసుకుంటాడు  పసుపు రంగు కలిసొస్తుందని రాసి ఉంటుంది  ఆ తర్వాతి సన్నివేశంలో అతణ్ని హీరో వెంటాడుతాడు  స్క్రీన్ మొత్తం బ్లాక్ అండ్ వైట్ అయిపోతుంది  కానీ పసుపు వస్తువులు మాత్రం అదే కలర్లో కనిపిస్తుంటాయి  వేణు ఆ పసుపు వస్తువుల వల్లే దెబ్బ తింటాడు  హీరోకు దొరికిపోతాడు  ఇలా చూపించడం వల్ల సినిమాకు ప్రత్యేకంగా ఒరిగిందేమీ లేదు కానీ దర్శకుడి టేస్టు ఏంటన్నది ఇక్కడ అర్థమవుతుంది  ఏదో డిఫరెంటుగా ట్రై చేయాలన్న అతడి ఉద్దేశం తెలుస్తుంది   ప్రథమార్ధంలో కథ టేకాఫ్ కావడానికి కొంచెం టైం పడుతుంది  పోసాని పాత్ర ఎంటరయ్యే వరకు ప్రేక్షకుడిలో ఉత్సాహం రాదు  ఐతే ఒక్కసారి ఊపు వచ్చాక మాత్రం సినిమా ఎక్కడా ఆగదు  ఇంటర్వల్ ట్విస్ట్ ఆసక్తి రేపుతుంది  ఇక ద్వితీయార్ధమంతా ట్విస్టులే ట్విస్టులు  ఒక్క రోజులో ముగిసిపోయే సినిమా అని చెప్పి లెంగ్తీ ఫ్లాష్ బ్యాక్ లతో పాత కథలతో బండి నడిపించే ప్రయత్నం చేయలేదు  సింపుల్ గా ముగిసిపోయే చిన్న హీరో ఫ్లాష్ బ్యాక్ మినహాయిస్తే మిగతాదంతా వర్తమానంలోనే నడుస్తుంది  హీరో హీరోయిన్ల లవ్ స్టోరీకి ప్రత్యేకంగా ట్రాక్ ఏమీ నడపకుండా కథనంలో భాగంగానే చాలా తక్కువ సన్నివేశాలతో లవ్ స్టోరీ బిల్డ్ చేసిన తీరు ఆకట్టుకుంటుంది  ద్వితీయార్ధంలో కొన్ని డల్ మూమెంట్స్ అనవసర పాటలు ఇబ్బంది పెట్టినా క్లైమాక్స్ సినిమాకు మేజర్ హైలైట్ గా నిలుస్తుంది  కమెడియన్ పృథ్వీ చివర్లో కొసమెరుపులా వచ్చి పాపులర్ పోలీస్ సినిమాల డైలాగులతో హోరెత్తించేశాడు  ముఖ్యంగా సాయికుమార్ ముందు అతడి డైలాగులే చెప్పి రాజశేఖర్ ను ఇమిటేట్ చేసే సీన్ గురించైతే చెప్పాల్సిన పని లేదు  చివర్లో ఐశ్వర్య-కృష్ణ చైతన్య సీన్ ప్రేక్షకులకు మరింతగా గిలిగింతలు పెడుతుంది  నిడివి తక్కువుండటం సినమాకు ప్లస్   నరేషన్ కొంచెం స్లోగా ఉండటం పాటలు సినిమాలో ప్రధానంగా చెప్పుకోవాల్సిన మైనస్ లు  కమెడియన్లిద్దరి మీద పాట తీయడం బాగుంది కానీ అది సినిమాకు అవసరం అనిపించదు  పాటలు అక్కడక్కడా అడ్డం పడుతుంటాయి  సినిమా ఆరంభంలో  సెకండాఫ్ లో కథనం కొంచెం స్లో అయిన ఫీలింగ్ కలుగుతుంది  ఈ జానర్ కథను నరేట్ చేసిన తీరు ప్రకారం చూస్తే ఇది మాస్ మసాలా అంశాలు కోరుకునే ప్రేక్షకుల్ని నిరాశ పరచొచ్చు  ఐతే మల్టీప్లెక్స్ ఆడియన్స్ మాత్రం సినిమాతో బాగా కనెక్టవుతారు  రొటీన్ సినిమాలతో విసుగెత్తిపోయి కొత్తదనం కోరుకునే ప్రేక్షకులకు మాత్రం ‘భలే మంచి రోజు’ ఉపశమనమే   నటీనటులు   ‘కృష్ణమ్మ కలిపింది ఇద్దరినీ’ తర్వాత సుధీర్ బాబు మరోసారి ఈ సినిమాతో తన ముద్ర చూపించాడు  తన మైనస్ లను కవర్ చేసుకుని పాత్రకు తగ్గట్లు నటించాడు  హై పిచ్ తో డైలాగులు చెప్పేటపుడు అతడి బలహీనత ఇందులోనూ కనిపించింది కానీ నటన పరంగా మాత్రం బాగా చేశాడు  అతి ఏమీ చెయ్యకుండా ‘బాయ్ నెక్స్ట్ డోర్’ పాత్రలో ఒదిగిపోయాడు  వామికా గబ్బి స్క్రీన్ ప్రెజెన్స్ బాగుంది  ఎప్పుడూ చేతులు కట్టేసి నోరు మూసేసి ఉన్న పాత్ర ఆమెది  ఉన్నంతలో బాగానే చేసింది  లిప్ సింక్ విషయంలో ఆమె పెట్టిన శ్రద్ధ తెరమీద కనిపిస్తుంది  తనకు డబ్బింగ్ కూడా బాగుంది  సాయికుమార్ - పృథ్వీ - వేణు - శ్రీరామ్ - పోసాని - పరుచూరి గోపాల కృష్ణ వీళ్లందరూ కూడా తమ పాత్రలకు పూర్తి న్యాయం చేశారు  తమ వంతుగా ఎంటర్టైన్ చేశారు  అందర్లోకి పృథ్వీనే హైలైట్ అయ్యాడు   సాంకేతిక వర్గం   టెక్నికల్ గానూ ‘భలే మంచి రోజు’ బ్రిలియంట్ ఫిలిం  ‘విశ్వరూపం’ ఫేమ్ శ్యామ్ దత్ సినిమాను మరో లెవెల్ కి తీసుకెళ్లాడు  హీరో ఇంట్రడక్షన్ సీన్లోనే అతడి ప్రత్యేకత కనిపిస్తుంది  ఛేజింగ్ సీన్లు సహా ప్రతి సన్నివేశంలోనూ కెమెరా పనితనం కనిపిస్తుంది  క్లోజప్ షాట్లను చాలా బాగా తీశాడు  సన్నీ ఎం ఆర్  పాటలు పర్వాలేదు  బ్యాగ్రౌండ్ స్కోర్ సినిమాకు పెద్ద ప్లస్  కొన్ని చోట్ల లౌడ్ నెస్ ఎక్కువైన ఫీలింగ్ కలుగుతుంది కానీ జానర్ కు తగ్గట్లు వైవిధ్యమైన ఎంగేజింగ్ రీరికార్డింగ్ తో ఆకట్టుకున్నాడు సన్నీ  ఆర్ట్ వర్క్ కూడా సినిమాలో ముఖ్య పాత్ర పోషించింది  లొకేషన్లు ఎక్కడా మొనాటనీ అనిపించకుండా డిజైన్ చేశారు  నిర్మాణ విలువలు బాగున్నాయి  పంచ్ లు ప్రాసలు లేకుండా సింపుల్ డైలాగ్స్ తో ఎలా వినోదం రాబట్టవచ్చో ‘భలే మంచి రోజు’ చూస్తే తెలుస్తుంది  ఇక దర్శకుడు శ్రీరామ్ ఆదిత్య తొలి సినిమాతోనే బలమైన ముద్ర వేశాడు  తొలి సినిమాకు ఏదో సేఫ్ గేమ్ ఆడేయకుండా ఓ భిన్నమైన సినిమాను అందించాలనే శ్రీరామ్ తపనకు అభినందనలు తెలపాలి  అతడి దగ్గర ఫ్రెష్ ఐడియాస్ ఉన్నాయి  ఆ ఐడియాలన్నింటినీ తెలివిగా సినిమాలో ప్లేస్ చేశాడు  క్రైమ్ కామెడీ జానర్ పై అతడికున్న గ్రిప్ ప్రతి సన్నివేశంలో తెలుస్తుంది  తెలుగు తెరకు శ్రీరామ్ రూపంలో మరో ప్రతిభావంతుడైన దర్శకుడు దొరికాడనడంలో సందేహం లేదు   చివరగా భలే భలే మంచి రోజు  
__________________________
  మరాఠా సామ్రాజ్యాన్ని ఏలే పేష్వాల్లో చక్రవర్తి తదనంతరం రాజ్య పగ్గాలు చేపట్టే వారసుడి కోసం చూస్తుండగా ఆ బాధ్యత తాను తీసుకుంటానని ముందుకొస్తాడు బాజీరావు రణ్ వీర్ సింగ్  చక్రవర్తి పెట్టిన పరీక్షలో నెగ్గి రాజ్యాధికారం అందుకుంటాడు  ఆ తర్వాత తన వీరత్వం చూపించి పదుల సంఖ్యలో యుద్ధాలు గెలుస్తాడు  మొత్తం దేశమంతా హిందూ సామ్రాజ్యమే ఉండాలని ఢిల్లీలో తమ జెండా ఎగుర వేయాలన్నది అతడి లక్ష్యం  ఈ దిశగా సాగుతుండగా బుందేల్ ఖండ్ యువరాణి దీపికా పదుకొనే కోరిక మేరకు ఆమె సామ్రాజ్యాన్ని శత్రువుల నుంచి కాపాడతాడు బాజీరావు  ఆ సమయంలోనే ఇద్దరి మధ్య ప్రేమ పుడుతుంది  బాజీరావు కోసం మస్తానీ అతడి రాజ్యానికి వచ్చేస్తుంది  కానీ బాజీరావుకు అప్పటికే పెళ్లయి ఉంటుంది  పైగా బ్రాహ్మణ కుటుంబంలోకి ఓ ముస్లిం యువతిని ఆహ్వానించడానికి రాజ కుటుంబం ఒప్పుకోదు  మరి బాజీరావు-మస్తానీల బంధం ఏ పరిణామాలకు దారి తీసింది దేశమంతా హిందూ సామ్రాజ్యాన్ని స్థాపించాలన్న బాజీరావు లక్ష్యం నెరవేరిందా లేదా అన్నది తెరమీదే చూసి తెలుసుకోవాలి   కథనం - విశ్లేషణ   బాజీరావు మస్తానీ సినిమాను బాలీవుడ్ బాహుబలి అని మరో మొఘల్-ఎ-అజామ్ అని కీర్తించేస్తున్నారు జనాలు  ట్రైలర్ చూశాక ఇలాంటి అంచనాలు ఏర్పడితే తప్పేం లేదు  కానీ అలాంటి ఆశలతోనే అంచనాలతోనే సినిమాకు వెళ్తే మాత్రం నిరాశ తప్పదు  ఇది రోమాలు నిక్కబొడిచేలా హీరోయిజం ఉన్నసినిమా కాదు  ఇందులో రసవత్తరమైన యుద్ధ సన్నివేశాలేమీ లేవు  అద్భుతమైన విజువల్ ఎఫెక్టుల్లాంటివేమీ కూడా లేవు  మొత్తంగా మన బాహుబలి తరహాలో కంటికింపైన జనరంజకమైన మసాలా సినిమా ఎంతమాత్రం కాదు  అలాగని ‘మొఘల్ ఎ అజామ్’ తరహా క్లాసిక్ కూడా కాదు  భారీతనం నిండిన ఓ ఎమోషనల్ లవ్ స్టోరీ మాత్రమే   బాజీరావు - మస్తానీల కథ నిజంగా జరిగిందే  ఐతే దాన్ని మన ‘రుద్రమదేవి’ తరహాలో  డ్రమటైజ్ చేయడానికి మసాలా అద్దడానికి బన్సాలీ ఆసక్తి చూపించలేదు  ఇక బాహుబలితో అయితే ఏ రకంగానూ పోల్చుకోవడానికి వీల్లేదు  బన్సాలీ తనదైన పొయెటిక్ వేలో ఓ ప్రేమకావ్యాన్ని తీర్చిదిద్దడానికే ప్రయత్నించాడు  ప్రధానంగా ఎమోషన్స్ మీదే కథను నడిపించాలని చూశాడు  మామూలుగానే బాలీవుడ్ సినిమాలు స్లో అంటే బన్సాలీ మరీ నెమ్మదిగా సినిమాను నడిపించాడు  మసాలా అద్దడానికి ఎక్కడా ప్రయత్నించకుండా  డ్రమటైజ్ చేయకుండా రియలిస్టిక్ గా సినిమా తీశాడు  దీంతో రెండున్నర గంటలకు పైగా నిడివి ఉన్న ‘బాజీరావు మస్తానీ’ చాలా వరకు ప్రేక్షకుల సహనాన్ని పరీక్షిస్తుంది  సినిమాలో యుద్ధ నేపథ్యం అన్నది చిన్న భాగం మాత్రమే  ఆరంభంలోనే ఆ యుద్ధం రుచి చూపించేస్తారు  ఐతే అది బాహుబలి తరహాలో ఉత్సాహం నింపేలా ఏమీ ఉండదు   సినిమాలో ప్రధాన ఆకర్షణ ప్రధాన పాత్రధారుల అద్భుత నటనే  రణ్ వీర్ - దీపికల అద్భుతమైన అభినయం వాళ్లిద్దరి కెమిస్ట్రీ ప్రియాంక చోప్రా పెర్ఫామెన్స్ సినిమాకు పెద్ద బలం  ముగ్గురూ కూడా ఎమోషన్స్ అద్భుతంగా పలికించారు  ఇక కళ్లు చెదిరిపోయే విజువల్ గ్రాండియర్ బన్సాలీ మార్కు భారీతనం మెచ్యూర్డ్ డైలాగ్స్ బాజీరావు-మస్తానీల ప్రేమకథలోని ఇంటెన్సిటీ ఆకట్టుకుంటాయి  ఐతే ఏ మలుపులూ మసాలా సన్నివేశాలూ ఏమీ లేకుండా మరీ నెమ్మదిగా సాగే ఈ సినిమాను భరించాలంటే చాలా ఓపిక మాత్రం ఉండాలి  బన్సాలీ మరీ పొయెటిగ్గా సినిమా తీయబోయే సినిమాను బాగా సాగదీసేశాడు  ప్రేమకథలోని ఫీల్ ను అర్థం చేసుకుని నటీనటుల అభినయాన్ని విజువల్ గ్రాండియర్ ను ఆస్వాదించేవారికి ‘బాజీరావు మస్తానీ’ గొప్పగా అనిపించొచ్చు  వెంటాడొచ్చు  కానీ బాహుబలి తరహాలో ఒక ఎంటర్టైనర్ ఆశిస్తే మాత్రం తీవ్ర నిరాశ తప్పదు   నటీనటులు   రణ్ వీర్ సింగ్ తో ఇలాంటి పాత్ర వేయించడమే పెద్ద సాహసం  కానీ ఎలాంటి స్టార్ ఇమేజ్ లేకున్నా అతను బాజీరావు పాత్రను బాగా చేశాడు  ఆ పాత్రకు పక్కాగా సూటయ్యాడు  ఆహార్యంలో - నటనలో ఓ హుందాతనం చూపించాడు  అద్భుతమైన అభినయంతో ఆకట్టుకున్నాడు  దీపిక కూడా అతడికి దీటుగా నటించింది  గతంలో ఆమె చేసిన సినిమాలన్నింటికంటే ఇందులో మెచ్యూరిటీ కనిపిస్తుంది  ప్రియాంక చోప్రా కూడా తన స్థాయికి తగ్గట్లు నటించింది  దీపిక ప్రియాంకల మధ్య వచ్చే ఏకైక సన్నివేశంలో ఇద్దరూ గొప్పగా నటించారు  మిగతా నటీనటులందరూ కూడా బాగానే చేశారు   సాంకేతిక వర్గం   సాంకేతికంగా ‘బాజీరావు మస్తానీ’ ఉన్నతమైన సినిమా  సెట్టింగ్స్ కాస్ట్యూమ్స్ కెమెరా వర్క్ నేపథ్య సంగీతం పాటలు కొరియోగ్రఫీ అన్నీ కూడా అత్యున్నత స్థాయిలో ఉన్నాయి  సంచిత్ నేపథ్య సంగీతం బన్సాలీ పాటలు బాగా కుదిరాయి  కాకపోతే ఎడిటింగ్ విషయంలోనే మరీ ఉదారంగా ఉన్న ఫీలింగ్ కలుగుతుంది  ఈ తరహా సినిమాలు ఇలాంటి ఫ్లోలోనే ఉండాలని వదిలేశారో ఏమో కానీ ఎండ్ టైటిల్స్ పడే సరికి ఒకటిన్నర సినిమా చూసిన ఫీలింగ్ కలుగుతుంది  వంద కోట్లకు పైగా బడ్జెట్ తో ముడిపడ్డ సినిమా అయినప్పటికీ బన్సాలీ ఎక్కడా రాజీ పడకుండా తాను అనుకున్నట్లే సినిమా తీశాడు  కమర్షియల్ గా ఎలాంటి ఫలితాన్నిచ్చినా దర్శకుడిగా ఆయన స్థాయిని పెంచే సినిమా ఇది    చివరగా బాజీరావ్ మస్తానీ ఒక సుదీర్ఘ ప్రేమ కావ్యం  
__________________________
  మురళి పోసాని కృష్ణమురళి ఓ లోఫర్ తండ్రి  తన కొడుకు రాజాని చిన్నప్పుడే తన భార్య దగ్గర్నుంచి తీసుకొచ్చేసి ఆ పిల్లాడిని అడ్డం పెట్టుకుని డబ్బులు సంపాదించడం మొదలుపెడతాడు  కొడుక్కేమో తల్లి చనిపోయిందని చెబుతాడు  తల్లికేమో కొడుకు చనిపోయాడని చెబుతాడు  తండ్రితో పాటు జోద్ పూర్ లో సెటిలైపోయిన ఈ రాజా వరుణ్ తేజ్ దొంగగా మారతాడు  తండ్రీ కొడుకులు దొంగతనాలు మోసాలు చేసుకుని బతికేస్తున్న టైంలో తండ్రి బలవంతంగా పెళ్లి చేస్తున్నాడని ఇంటి నుంచి పారిపోయి జోద్ పూర్ వస్తుంది మౌని దిశా పటాని  ఆ అమ్మాయిని రాజా ప్రేమిస్తాడు  ఐతే రాజా  మౌని అత్త రేవతికి నచ్చడు  ఆ అత్తే తన కన్న తల్లి అని తెలుస్తుంది రాజాకు  ఇంతలో మౌనిని ఆమె అన్నలు ఇంటికి లాక్కెళ్లిపోతారు  ఇక రాజా తనెవరో చెప్పకుండా తనను అసహ్యించుకుంటున్న తల్లికి ఎలా దగ్గరయ్యాడు మౌనిని ఎలా దక్కించుకున్నాడు అన్నది మిగతా కథ   కథనం - విశ్లేషణ   ప్రభాస్ అన్నట్లు హీరో క్యారెక్టరైజేషన్ మీద సినిమాను నడిపించే టిపికల్ డైరెక్టర్లలో పూరి జగన్నాథ్ ఒకడు  పూరి కెరీర్లో సూపర్ హిట్లన్నీ కూడా హీరో క్యారెక్టరైజేషన్ మీద నడిచినవే  ఐతే మొదట్లో పూరి హీరో క్యారెక్టర్లు కొత్తగా అనిపించాయి  ట్రెండ్ సెట్టర్లయ్యాయి  ఆ తర్వాత ఆ టైపు క్యారెక్టర్లు కోకొల్లలుగా వచ్చాయి  పూరి కూడా మళ్లీ మళ్లీ ఆ ‘తేడా’ క్యారెక్టర్లే ట్రై చేస్తూ వచ్చాడు  దీంతో ఒకప్పుడు కొత్తగా అనిపించిందే రాను రాను మొహం మొత్తేలా తయారైంది  తాను సెట్ చేసిన ట్రెండుని దాటి బయటకు రాలేక అందులోనే గింగిరాలు తిరుగుతున్నాడు పూరి  అందుకు తాజా రుజువు ‘లోఫర్’   లోఫర్ ట్రైలర్ చూడగానే అందరికీ పూరి పాత సినిమాలే గుర్తుకొచ్చాయి  ముఖ్యంగా ‘ఏక్ నిరంజన్’ ఛాయలు కొట్టొచ్చినట్లు కనిపించాయి  ఐతే సినిమాలో ఇంకేదైనా మ్యాజిక్ చేసి ఉంటాడులే అనుకుంటే నిరాశ తప్పలేదు  తన సినిమాల్ని తనే కాపీ కొట్టి ఒక కలగాపులగం వంటకం వండాడు పూరి  ‘అమ్మా నాన్న ఓ తమిళ అమ్మాయి’లో తరహాలో ‘అమ్మ సెంటిమెంటు’ను దట్టించే ప్రయత్నం కూడా చేశాడు  కానీ అందులో ఉన్న డెప్త్ ఎమోషన్ ఇందులో మిస్సవడడంతో ఇక్కడ ప్రేక్షకులు కరిగిపోయే ఛాన్స్ లేకపోయింది  అటు పూరి బలమైన హీరో క్యారెక్టరైజేషనూ పెద్దగా వర్కవుట్ కాక ఇటు సినిమాకు ప్రధాన బలమవతుందని పూరి చెప్పిన అమ్మ సెంటిమెంటూ పెద్దగా పండక ‘లోఫర్’ మామూలు సినిమాగా మిగిలిపోయింది   కథకు ఎంతో కీలకమైన హీరోయిన్ నేపథ్యమే అసహజంగా అనిపిస్తుంది  మైనింగ్ యజమాని ఆస్తిని కొట్టేయడానికి విలన్ అతడికి తన కూతుర్నిచ్చి పెళ్లి చేయాలనుకోవడం అడ్డం వచ్చిన భార్యను చంపేయడంమరికొన్ని హత్యలు చేయడం ఇవన్నీ అతకనట్లుగా అనిపిస్తాయి  తీరా చూస్తే ఆ మైనింగ్ యజమాని పెద్ద కామెడీ పీస్  అదేదో నేరుగా అతణ్నే బెదిరించేసి అతడి ఆస్తి లాక్కుంటే సరిపోయేదిగా     ఇక తన తల్లిని వెతుక్కుంటూ విలన్ ఊరికిి వచ్చే హీరో నేరుగా వాళ్ల పని పట్టకుండా మధ్యలో డ్రామాలాడ్డం సినిమాను సాగదీయడంలో భాగంగానే అనిపిస్తుంది  హీరో తన తల్లికి నిజం చెప్పకపోవడంలోనూ లాజిక్ కనిపించదు  నిజానికి కథనంలో మ్యాజిక్ ఉంటే ఈ లాజిక్కులన్నీ గుర్తుకు రావు  ఆ మ్యాజిక్ మిస్సవడంలోనే సమస్య అంతా  కథనం ఎటు పోతోందో అర్థం కాకుండా ఇష్టానుసారం వెళ్తుండటంతోనే ప్రేక్షకుడికి ఈ లాజిక్కులన్నీ గుర్తుకొస్తాయి   టైటిల్స్ పడేప్పుడు పోసాని మార్కు లోఫర్ వేషాలు చూస్తే పూరి ఏమైనా మ్యాజిక్ చేస్తాడేమో అనిపిస్తుంది  కానీ అక్కడక్కడా చిన్న చిన్న మెరుపులు తప్పితే ప్రేక్షకుల్ని కట్టిపడేసే సన్నివేశాలేమీ లేవు  హీరోయిన్ క్యారెక్టర్ని తొలి సన్నివేశంలోనే కామెడీగా మార్చేయడంతో ఆ పాత్ర తాలూకు ఎమోషన్ తో ప్రేక్షకుడు కనెక్టవడానికి అవకాశం లేకపోయింది  హీరో హీరోయిన్ల లవ్ స్టోరీ పేలవం  ప్రథమార్ధంలో పోసాని మార్కు పంచ్ లు తప్పితే చెప్పుకోవడానికేమీ లేదు  పూరి మార్కు డైలాగులకు పోసాని టైమింగుకి సెట్టవడంతో అక్కడక్కడా నవ్వులు పండుతాయి  ద్వితీయార్ధంలో కూడా పోసాని కనిపించినపుడు మాత్రమే కాస్త ఉపశమనంగా అనిపిస్తుంది   పోసాని అప్పుడప్పుడూ లైన్లోకి తీసుకురావడం ఆలీతో ‘తమ్ముడు’ పేరడీ చేయించడం ఇవన్నీ కథనాన్ని సవ్యంగా నడపలేక తొక్కిన అడ్డదారుల్లా కనిపిస్తాయి  తల్లి బాధ చెబుతూ రేవతి వరుణ్ దగ్గర ఆవేదన చెందే సన్నివేశం బాగున్నా అందులోని డైలాగులూ ఆకట్టుకున్నా అంతకుమించి ఎమోషనల్ గా కదిలించే బలమైన సన్నివేశాలేమీ పడలేదు  దీంతో తల్లీకొడుకుల సెంటిమెంటు అనుకున్న స్థాయిలో వర్కవుట్ కాలేదు  ప్రిక్లైమాక్స్ క్లైమాక్స్ కూడా మామూలుగా అనిపిస్తాయి  కొన్ని సన్నివేశాలు బాగున్నాయి తప్పితే కథనంలో పస లేకపోవడంతో ‘లోఫర్’ చాలావరకు ప్రేక్షకుడి సహనాన్ని పరీక్షిస్తుంది   నటీనటులు   రాజా పాత్రలో వరుణ్ తేజ్ స్క్రీన్ ప్రెజెన్స్ బాగుంది  ఒక చదువులేని దొంగకు ఇలాంటి స్టైలింగ్ ఏంటి అన్న డౌట్ వచ్చినప్పటికీ వరుణ్ లుక్ - అప్పీయరెన్స్ మాత్రం బాగుంది  నటన పర్వాలేదు  సెంటిమెంటు సీన్లలో గొప్పగా నటించకపోయినా ఎబ్బెట్టుగా మాత్రం అనిపించలేదు  యాక్షన్ సీన్స్ లో వరుణ్ బాగా చేశాడు  దిశా పటాని అందంగా ఉంది  గ్లామర్ వల బాగానే విసిరింది  నీ వాలు కళ్లల్లో పాటలో ఆమె అందాల్ని బాగా ఎలివేట్ చేశాడు పూరి  ఈ పాట చూస్తే గ్లామర్ హీరోయిన్ గా దిశాకు మంచి ఫ్యూచర్ ఉందని అర్థమైపోతుంది  క్యారెక్టర్ లోనే విషయం లేదు కాబట్టి నటన గురించి మాట్లాడాల్సిన పని లేదు  రేవతి పాత్ర అనుకున్న స్థాయిలో లేదు కానీ నటన పరంగా నిరాశ పరచలేదు  తల్లి బాధ గురించి చెప్పే సీన్లో ఆమె నటన సూపర్బ్  పోసాని తనదైన శైలిలో నవ్వించాడు  సినిమాలో అందరికంటే ఎక్కువ ఎంటర్టైన్ చేసింది అతనే  ఆలీ ‘తమ్ముడు’ స్ఫూఫ్ లో కొంత నవ్వించాడు  బ్రహ్మానందంది ఇలా మెరిసి అలా మాయమయ్యే క్యారెక్టర్  చెప్పుకోవడానికేమీ లేదు  విలన్ పాత్రధారులందరూ అవసరానికి మించి నటించిన ఫీలింగ్ కలుగుతుంది   సాంకేతిక వర్గం   సునీల్ కశ్యప్ సంగీతం నాట్ బ్యాడ్  చాలా వరకు పాటలు పూరి స్టయిల్లోనే చేశాడు  ‘నీ వాలు కళ్ల’ వినసొంపుగా అనిపిస్తుంది  బ్యాగ్రౌండ్ స్కోర్ పర్వాలేదు  కాకపోతే ‘లోఫర్’ అనేది ఏదో గొప్ప మాట అయినట్లు హీరో ఫైట్లు చేస్తున్నపుడు బ్యాగ్రౌండ్లో ‘‘వీడు  లోఫర్’’ అంటూ సౌండ్లేంటో అర్థం కాదు  ఈ ఆలోచన అతడిదో పూరిదో మరి  పి జి విందా ఛాయాగ్రహణం బాగుంది  విజువల్స్ రిచ్ గా ఉన్నాయి  నిర్మాణ విలువలకు ఢోకా లేదు  ఇక పూరి రచయితగా - దర్శకుడిగా రెండు రకాలుగానూ నిరాశ పరిచాడు  తల్లీ కొడుకుల సెంటిమెంటు నేపథ్యంలో కథ నడిపించాలనుకోవడం సరే కానీ దీనికి హీరోయిన్ తో లింకు పెట్టడంతోనే వ్యవహారం గాడి తప్పినట్లు అనిపిస్తుంది  స్క్రీన్ ప్లే ఏమాత్రం ఆసక్తికరంగా లేదు  డైలాగులు టేకింగ్ తో కొన్ని చోట్ల నెట్టుకొచ్చాడు కానీ చాలా చోట్ల అర్థం లేని సన్నివేశాలతో బండి లాగించేయాలని చూశాడు  పూరి పెన్ పవర్ తల్లి బాధ చెప్పే సన్నివేశంలో కనిపిస్తుంది  పోసానికి రాసిన డైలాగులు కూడా బావున్నాయి  ఆడోళ్లను డైనోసర్లు అంటూ పెట్టిన పోలిక పూరి మార్కును తెలియజేస్తుంది    చివరగా లోఫర్ లోఫరే ఇడియట్ కాదు పోకిరి కాదు   
__________________________
  ఆత్రేయపురం అనే గ్రామంలో అల్లరి చిల్లరిగా తిరిగేస్తున్న ఆకాష్ నారాయణ్ రవితేజ తాను పెళ్లి చూపులు చూసిన అమ్మాయి తనను తిరస్కరించిందన్న కోపంతో బాగా ఫేమస్ అయిపోదామని ఓ మీటింగ్ లో మాట్లాడుతున్న మంత్రి మీద రాయేస్తాడు  ఆ మంత్రికి ముందు ఆకాష్ మీద కోపం వచ్చినా తర్వాత అతడి గట్స్ చూసి తన దగ్గర పనిలో పెట్టుకుంటాడు  ఈ మంత్రి దగ్గర పని చేస్తూ హోం మంత్రిని ఇంప్రెస్ చేసి అతడి దగ్గర ఓస్డీగా అపాయింట్ అవుతాడు  హోం మంత్రి కూతురు శ్రద్ధ రాశి ఖన్నా ఆకాష్ ప్రేమలో పడుతుంది  ఇద్దరికీ పెళ్లి చేద్దామని హోం మంత్రి నిర్ణయించుకుంటే తాను సీఎం అశోక్ గజపతి బొమన్ ఇరానీ కూతురైన మీరా తమన్నాను ప్రేమిస్తున్నానని షాకిస్తాడు ఆకాష్  ఇంతకీ సీఎం కూతుర్ని ఇతనెందుకు ప్రేమించాడు సీఎంకు ఆకాష్ కు ఏదైనా వేరే వ్యవహారాలున్నాయా ఆకాష్ గతమేంటి అన్నది తెర మీదే చూసి తెలుసుకోవాలి   కథనం - విశ్లేషణ   మంత్రిగారిని మీటింగులో రాయిచ్చుకు కొట్టేస్తే సెలెబ్రెటీ అయిపోవడం ఆ మంత్రే అతణ్ని లక్ష రూపాయల జీతమిచ్చి పనిలో పెట్టుకోవడం ఆ తర్వాత హోం మంత్రి అతడికి నాలుగు లక్షలిచ్చి ఓస్డీగా నియమించుకోవడం కూతురు ప్రేమించిందని తెలియగానే ఇంకో మినిస్టర్ సంబంధం క్యాన్సిల్ చేసి మరీ ఇతడికిచ్చి పెళ్లి చేసేస్తాననడం హీరో గారేమో నేను సీఎం కూతుర్ని ప్రేమించా ఆమెనే పెళ్లాడతాననడం ఆ అమ్మాయి ఒక్క మీటింగులోనే ఇతగాడికి పడిపోవడం హోం మంత్రి కూతురు  సీఎం కూతురు ఇద్దరూ హీరో కోసం తెగ కొట్టేసుకోవడం అబ్బో ఇలాంటి వ్యవహారాలన్నీ మన తెలుగు సినిమాల్లో మాత్రమే చూడొచ్చేమో  ఎంత మాస్ మసాలా సినిమా అయితే మాత్రం ఇంత లిబర్టీనా  మన దగ్గర మాస్ సినిమా అనగానే దర్శకులకు ఎక్కడ లేని స్వేచ్ఛ వచ్చేస్తుంది  లాజిక్కులతో పని లేకుండా ఏమైనా రాసేయొచ్చు  ఎన్నోసార్లు వాడేసి అరిగిపోయిన కథనే మళ్లీ తిప్పి కొట్టొచ్చు  హీరోతో ఎన్ని వీర వేషాలైనా వేయించొచ్చు  సీఎంలను పీఎంలను హీరోతో ఫుట్ బాల్ ఆడించేయొచ్చు  ఇలాంటి విషయాల్లో ఏమైనా అభ్యంతరాలుంటే ‘బెంగాల్ టైగర్’ మీ కప్ ఆఫ్ టీ కాదు  కొత్తదనం కాకరకాయ లాజిక్కులు లిటిగేషన్లు అనే మాటలు వాడితే ‘బెంగాల్ టైగర్’కు చాలా కోపం వచ్చేస్తుంది  థియేటర్లోకి వెళ్లాక బుర్రను స్విచాఫ్ చేసి సీట్లో కూర్చున్నామా… ఏదో అలా కొంచెం కామెడీని మాస్ రాజా మార్కు అల్లరిని హీరోయిన్ల అందచందాల్ని ఆ ఫైట్లను ఎంజాయ్ చేశామా వచ్చామా అనుకుంటే ఓకే   ప్రథమార్ధమంతా వినోదం ఇంటర్వెల్ దగ్గరికి వచ్చేసరికి ఓ ట్విస్ట్ ద్వితీయార్ధంలో ఓ ఫ్లాష్ బ్యాక్  చివర్లో రివెంజ్ తెలుగు సినిమాల్లోనే కాదు రవితేజ సినిమాల్లోనూ అరిగిపోయిన ఫార్ములా ఇది  సంపత్ నంది మళ్లీ ఈ ఫార్మాట్లోనే వెళ్లిపోయాడు  రవితేజ సినిమా ‘డాన్ శీను’ తన సినిమా ‘రచ్చ’ కలిపి మిక్సీలో వేసి ‘బెంగాల్ టైగర్’ రసం తీశాడు  కథ పరంగా ‘బెంగాల్ టైగర్’లో ఎగ్జైట్ కావడానికేమీ లేదు  ఇంటర్వెల్ ట్విస్టు కూడా పేలిపోయేదేమీ కాదు  సినిమాలో ప్రధానంగా చెప్పుకోవాల్సిన అంశం ప్రథమార్ధంలో వచ్చే కామెడీ  ఫ్యూచర్ స్టార్ గా పృథ్వీ చెలరేగిపోతుంటే సెలబ్రెటీ శాస్త్రిగా పోసాని సహకార వాయిద్యం వాయిస్తుంటే రవితేజ వీళ్లిద్దరి సపోర్ట్ తో బాగానే వినోదం పండించాడు  లాజిక్కుల సంగతెలా ఉన్నా ప్రథమార్ధం బోర్ కొట్టకుండా వేగంగా సాగిపోతుంది   కానీ సెకండాఫ్ లో పెద్దగా వినోదం పండలేదు  ప్రథమార్ధమంతా కథలోకి వెళ్లకుండా ఎంటర్టైన్మెంట్ తోనే బండి లాగించేసిన సంపత్ ద్వితీయార్ధంలో కథలోకి వెళ్లాడు  ఐతే ఇదంతా రొటీన్ వ్యవహారం కావడంతో కాలక్షేపం కష్టమవుతుంది  ఫస్టాఫ్ వరకు పృథ్వీ మీద ఎక్కువ ఆధారపడిన సంపత్ సెకండాఫ్ లో బ్రహ్మిని నమ్ముకున్నాడు  కానీ అమలా పాల్ గా బ్రహ్మి కామెడీ పెద్దగా వర్కవుట్ కాలేదు  ఐతే హీరోయిన్లిద్దరూ అందాల ప్రదర్శనలో ఒకరితో ఒకరు పోటీ పడి కొంత వరకు సినిమాను లాక్కెళ్లారు  హీరో ఫ్లాష్ బ్యాక్ విలన్ని ఇరికించే ప్లాన్ క్లైమాక్స్ అన్నీ కూడా రొటీన్  వాటిలో ఏ విశేషం లేదు  సినిమా మొత్తంలో మాస్ ఆడియన్స్ ను ఆకట్టుకునే మసాలాకైతే ఢోకా లేదు   నటీనటులు   కథాకథనాల విషయంలోనే కాదు రవితేజ పాత్ర అతడి నటన విషయంలోనూ ఏం కొత్తదనం లేదు  ఇలాంటి పాత్రలు లెక్కలేనన్ని చేశాడు  అతను తనకు అలవాటైన స్టయిల్లోనే నటించాడు  తన నుంచి అభిమానులు ఎప్పుడూ కోరుకునే వినోదాన్ని అందించే ప్రయత్నం చేశాడు  లుక్ ‘కిక్-2’తో పోలిస్తే కొంచెం బెటరే కానీ కొన్ని చోట్ల ఇబ్బందిరకంగానే కనిపించాడు  అతడి ఎనర్జీ విషయంలో మాత్రం ఢోకా లేదు  తమన్నా - రాశి ఖన్నా ఇద్దరికీ నటన పరంగా చేయడానికేమీ లేదు  అందాల విందులో మాత్రం ఎవరికెవరూ తీసిపోలేదు  తమన్నా ‘చూపులకే దీపాల’ పాటలో రెచ్చిపోతే రాశి బికినీలో కనువిందు చేసింది  బొమన్ ఇరానీ మరోసారి తెలుగులో తన ప్రత్యేకత చూపించలేకపోయాడు  ఆయన చేయాల్సిన పాత్ర కాదు ఇది  తనదైన డైలాగ్ డెలివరీ టైమింగ్ తో సినిమా సినిమాకు ఒక్కో మెట్టు ఎక్కుతున్న పృథ్వీ ఫ్యూచర్ స్టార్ సిద్ధప్పగా చెలరేగిపోయాడు  నటుడిగా తన విశ్వరూపం చూపించే సీన్ బాగా పేలింది  అమలా పాల్ గా బ్రహ్మీ ఎంట్రీ బాగుంది కానీ ఆ తర్వాత తేల్చేశారు  రావు రమేష్ - షాయాజి షిండే - నాగినీడు - తనికెళ్ల భరణి వీళ్లంతా మామూలే   సాంకేతిక వర్గం   భీమ్స్ పాటలు పర్వాలేదు  మాస్ కు ఎక్కే బీట్ ఉన్న పాటలే ఇచ్చాడు  చూపులకే దీపాల ఆసియా ఖండంలో రెండూ రిజిస్టరవుతాయి  చిన్నా నేపథ్య సంగీతం సినిమాకు తగ్గట్లే రొటీన్ అనిపిస్తుంది  సౌందర్ రాజన్ ఛాయాగ్రహణం బాగుంది  చూపులకే దీపాల పాటలో యాక్షన్ సన్నివేశాల్లో కెమెరా పనితనం కనిపిస్తుంది  నిర్మాణ విలువలు బాగున్నాయి  సినిమాలో ఎక్కడా క్వాలిటీకి ఢోకా లేదు  దర్శకుడు సంపత్ నంది మాస్ ను టార్గెట్ చేసుకుని… మసాలా దినుసులేసుకుని స్క్రిప్టు రాసుకున్నాడు  ఎక్కడా కొత్తదనం గురించి లాజిక్కుల గురించి ఆలోచించలేదు  కామెడీని బేస్ చేసుకుని ప్రథమార్ధం రేసీగా ఉండేలా స్క్రీన్ ప్లే రాసుకున్నాడు  ద్వితీయార్ధంలో మాత్రం ఆ మ్యాజిక్ పని చేయలేదు  మాస్ మసాలా సినిమాలు తీయడంలో తన ప్రతిభను మరోసారి చాటుకున్నప్పటికీ మరీ రొటీన్ పద్ధతిలో వెళ్లిపోవడం అసలేమాత్రం కొత్తదనం కోసం ప్రయత్నించకపోవడమే నిరాశ కలిగించే విషయం  “నీ ఎనర్జీని డ్రింకుగా మారిస్తే రెడ్ బుల్ మూత పడిపోతుంది” “నువ్వు నమ్మకానికి రూపా బనియన్ లాంటివాడివి భయ్యా” “వీడు ఆవులిస్తే పేగులే కాదు పేగుల్లోని పలావును కూడా లెక్కబెట్టేస్తాడు” లాంటి సంపత్ పంచ్ డైలాగులు అక్కడక్కడా పేలాయి    చివరగా రొటీన్ మాస్ మసాలా టైగర్    
__________________________
  స్వీటీ అనే ముద్దు పేరున్న సౌందర్య అనుష్క తన బొద్దుతనంతో ఇబ్బంది పడుతుంటుంది  తనను చూడ్డానికి వచ్చిన అబ్బాయిలంతా తన సైజ్ చూసి పారిపోతుంటారు  ఇలా తనని చూడ్డానికి వచ్చిన అభి ఆర్యని చూసి స్వీటీ ఇష్టపడుతుంది  అభికి తాను నచ్చనన్న ఉద్దేశంతో రిజెక్ట్ చేసినప్పటికీ అతడిపై ప్రేమ పెంచుకుంటుంది స్వీటీ  కానీ అతను స్లిమ్ముగా ఉండే సిమ్రన్ సోనాల్ చౌహాన్ను ఇష్టపడతాడు  దీంతో స్వీటీ మనసు విరిగిపోతుంది  బరువే తన సమస్య అని భావించి దాన్ని తగ్గించుకోవడానికి సైజ్ జీరో అనే క్లినిక్ లో చేరుతుంది  మరి అక్కడ చేరిన స్వీటీ సన్నబడిందా చివరికి ఆమె ఎవరిని పెళ్లాడింది అన్నది తెర మీదే చూసి తెలుసుకోవాలి   కథనం - విశ్లేషణ   ఒబెసిటీ అన్నది యూనివర్శల్ ప్రాబ్లెం  లావుగా ఉండటం వల్ల అమ్మాయిలకు పెళ్లి కాకపోవడం అన్నది మనకు నిత్యం ఎదురయ్యే అనుభవం  కంటెంటపరరీగా ఉండే ప్రేక్షకులు ఈజీగా కనెక్టయ్యే ఈ పాయింట్ మీద కథ రాసుకోవడం  అనుష్క లాంటి ఫేమస్ హీరోయిన్ తో లీడ్ రోల్ చేయించడం ‘సైజ్ జీరో’కున్న అతి పెద్ద ప్లస్ పాయింట్స్  ప్రోమోస్ టీజర్ - ట్రైలర్ అన్నీ కూడా క్రియేటివ్ గా అనిపించడంతో సినిమా అంతా  కూడా ఇలాగే కొత్తగా ఉంటుందని ఆశిస్తాం  కానీ ఆ అంచనాలకు తగ్గ వైవిధ్యం ఆసక్తి సినిమాలో లేదు  కాన్సెప్ట్ కొత్తదే కానీ దాన్ని ప్రెజెంట్ చేసిన విధానం కొత్తగా లేదు   ‘‘నిన్ను నువ్వుగా అంగీకరించు సమాజం కూడా నిన్ను అంగీకరిస్తుంది’’ అని చెప్పడం సైజ్ జీరో సినిమా ప్రధాన ఉద్దేశం  బరువు తగ్గడానికి షార్ట్ కట్స్ ఫాలో కావద్దు కష్టపడి బాడీని ఫిట్ గా ఉంచుకోండి అన్న సందేశాన్ని కూడా ఇచ్చే ప్రయత్నం చేసింది ‘సైజ్ జీరో’ టీం  ఈ సందేశాన్ని వినోదాత్మకంగా చెప్పడానికి మంచి ప్రయత్నమే జరిగింది  కానీ కథనం అంతా మన అంచనాలకు తగ్గట్లే సాగడం కొత్తగా ఏమీ చూపించకపోవడం  రిపీటెడ్ సీన్స్  కొన్నిచోట్ల సాగతీత  సినిమాకు మైనస్ గా మారాయి   కాన్సెప్ట్ పరంగా ‘సైజ్ జీరో’ మంచి ప్రయత్నం  అందులో సందేహం లేదు  పాత్ర కోసం బరువెక్కడమే కాక అనుష్క తనదైన శైలిలో స్వీటీ పాత్రను పోషించి సినిమాను తన భుజాల మీద నడిపించింది  అమ్మాయిలు లావుగా ఉంటే వచ్చే ఇబ్బందుల్ని ఆ పాత్ర ద్వారా సరదా సన్నివేశాలతో బాగానే చూపించాడు దర్శకుడు ప్రకాష్ కోవెలమూడి  ప్రథమార్ధం వరకు వినోదం బాగానే పండింది  ఐతే ద్వితీయార్ధంలోనే కథ ఒక దారీ తెన్నూ లేకుండా సాగుతుంది   హీరోయిన్లో రియలైజేషన్ వచ్చే సన్నివేశాలు సరిగా లేవు  హీరోయిన్ విలన్ మధ్య పోరాటానికి సంబంధించిన సన్నివేశాలు ఆసక్తికరంగా తీర్చిదిద్దలేకపోయారు  వీళ్ల ఎత్తులు పైఎత్తులు మామూలుగా అనిపిస్తాయి  రిపీటెడ్ సీన్స్ బోర్ కొట్టిస్తాయి  అసలు ద్వితీయార్ధంలో హీరోయిన్ లావు విషయం పక్కకు వెళ్లిపోయి విలన్ ను దెబ్బ తీసే వ్యవహారం మీద కథనాన్ని నడిపించడంతో సినిమా ఉద్దేశమే దెబ్బతిన్నట్లు అనిపిస్తుంది  చివరికి సినిమా ద్వారా ప్రేక్షకులకు ఏం చెప్పాలనుకున్నారన్న గందరగోళం మిగులుతుంది  ఐతే చివర్లో నాగార్జున సహా సెలబ్రెటీల క్యామియో ఆకట్టుకుంటుంది  క్లైమాక్స్ ఫన్నీగా ఉంది  ఊర్వశి క్యారెక్టర్ తో సినిమాకు కొసమెరుపు లాంటి ముగింపునిచ్చారు   సినిమా నిడివి తక్కువే అయినా సాగతీతగా అనిపిస్తుందంటే అందుకు కథనంలో లోపాలే కారణం  నిజానికి ‘సైజ్ జీరో’ కాన్సెప్ట్ జనాల మనసుల్లోకి చొచ్చుకెళ్లడానికి అవకాశమున్న కాన్సెప్ట్  లావుగా ఉండే వాళ్ల ఎమోషన్స్ ని సరిగ్గా తెరమీదికి తీసుకురాగలిగితే ప్రేక్షకులతో కన్నీళ్లు పెట్టించేయొచ్చు  ఐతే ప్రధాన పాత్రధారి బాధల్ని కేవలం వినోదం కోసమే వాడుకున్నారు  జనాల్ని ఆ పాత్రతో ఎమోషనల్ కనెక్ట్ చేయించడంలో అనుకున్న స్థాయిలో విజయవంతం కాలేదు  దీంతో ప్రేక్షకులు థియేటర్ల నుంచి వచ్చేపుడు ‘ఓకే’ అనుకుంటారు తప్పితే ఒక ఎమోషనల్ ఫీలింగ్ అయితే ఉండదు   నటీనటులు   స్వీటీ పాత్ర కోసం అనుష్క పెట్టిన శ్రద్ధకు హ్యాట్సాఫ్ చెప్పాల్సిందే  సినిమాలో అనుష్క కాకుండా స్వీటీనే కనిపిస్తుంది  అంతలా తన రూపాన్ని మార్చుకుంది అనుష్క  కొన్ని చోట్ల ఆమె అవతారం కొంచెం అసహజంగా కనిపించినా ఓవరాల్ గా మాత్రం ‘స్వీటీ’ పాత్ర కోసం అనుష్క పడ్డ కష్టం వృథా కాలేదు  నటన పరంగా కూడా అనుష్క బాగా చేసింది  సైజ్ సెక్సీ సాంగ్ లో అనుష్క పెర్ఫామెన్స్ అదుర్స్ అనిపిస్తుంది  ఆమె కెరీర్లో ఇది గుర్తుంచుకోదగ్గ పాత్ర అనడంలో సందేహం లేదు  ఆర్య అభి పాత్రకు కరెక్టుగా సూటయ్యాడు  అతడి నటన బాగుంది  కానీ ఆర్య పాత్రను సరిగా తీర్చిదిద్దలేదు  సిమ్రన్ పాత్రతో సోనాల్ చౌహాన్ ఆకట్టుకుంటుంది  ఆమె గ్లామర్ సినిమాకు స్పెషల్ అట్రాక్షన్  ప్రకాష్ రాజ్ తనకు అలవాటైన కన్నింగ్ విలన్ పాత్రను చాలా ఈజీగా చేసుకెళ్లిపోయాడు  తల్లి పాత్రలో ఊర్వశి చాలా బాగా నటించింది  అడివి శేష్ ఓకే  బ్రహ్మానందం పోసాని ఆలీ పాత్రల గురించి చెప్పడానికేమీ లేదు   సాంకేతిక వర్గం   కీరవాణి పాటలు సోసోగా అనిపిస్తాయి  సినిమాలో వచ్చే మెలోడీస్ అక్కడికి యాప్ట్ గానే అనిపించాయి కానీ మళ్లీ వినాలనిపించేలా మాత్రం లేవు  సైజ్ సెక్సీ పాట ఎంటర్టైనింగ్ గా ఉంది  నేపథ్య సంగీతంలో కీరవాణి తన ముద్ర చూపించాడు  నిరవ్ షా ఛాయాగ్రహణం సినిమాలో చెప్పుకోవాల్సిన హైలైట్  మాటలు మామూలుగానే ఉన్నాయి  ప్రొడక్షన్ వాల్యూస్ పీవీపీ బ్యానర్ స్థాయికి తగ్గట్లు రిచ్ గా ఉన్నాయి  హీరోయిన్ ఓరియెంటెడ్ ఫిలిం అయినా ఎక్కడా రాజీ పడలేదు  కథ విషయంలో కనికకు అభినందనలు చెప్పాలి  కానీ స్క్రీన్ ప్లే అంత ఆసక్తికరంగా లేదు  దర్శకుడిగా ప్రకాష్ కోవెలమూడి టేస్టు అతడి పనితనం కొన్ని చోట్ల కనిపిస్తుంది కానీ నరేషన్ బాగా స్లో కావడం మైనస్   చివరగా సైజ్ జీరో అనుకున్నంత వెయిట్ లేదు   
__________________________
  దివాకర్ కమల్ హాసన్ నార్కోటిక్స్ కంట్రోల్ బ్యూరోలో పని చేసే అధికారి  తన డిపార్ట్ మెంట్ లోనే పని చేసే మణి యుగి సేతుతో కలిసి ఓ గ్యాంగ్ నుంచి దౌర్జన్యంగా కొకైన్ ఎత్తుకెళ్తాడు  ఐతే ఆ కొకైన్ యజమాని అయిన విఠల్ రావు ప్రకాష్ రాజ్ దివాకర్ కొడుకు వాసు అమన్ అబ్దుల్లాను కిడ్నాప్ చేసి తన సరకు తెచ్చి ఇచ్చి కొడుకును తీసుకెళ్లమంటాడు  దీంతో ఆ సరకు తీసుకుని విఠల్ రావు నడిపే నైట్ క్లబ్బుకి వెళ్తాడు దివాకర్  మరి అక్కడ అతడికెదురైన ఇబ్బందులేంటి తన కొడుకుని అతనెలా కాపాడుకున్నాడు అన్నది మిగతా కథ   కథనం - విశ్లేషణ   చీకటి రాజ్యం ‘స్లీప్ లెస్ నైట్’ అనే ఫ్రెంచ్ నవల ఆధారంగా తెరకెక్కిన సినిమా అని కమలే స్వయంగా వెల్లడించాడు  ఐతే ఆ కథలోంచి ఏం తీసుకున్నారు ఏం మార్పులు చేశారో అన్న సంగతి తెలియదు కానీ ‘చీకటి రాజ్యం’ మనం ఈజీగా కనెక్టయ్యే థ్రిల్లరే  ఉత్కంఠతో ఊపేసేంత థ్రిల్ ఇందులో లేదు కానీ రెండు గంటల పాటు ఎంగేజ్ చేసే కథనానికైతే ఢోకా లేదు  కమల్ హాసన్ స్వయంగా ఓ ఫ్రెంచ్ నవలకు ఫ్లాట్ అయిపోయి అన్నీ తానై తన శిష్యుడి దర్శకత్వంలో ఓ సినిమా తీశాడంటే అది చాలా గొప్పగా ఉంటుందని ఆశిస్తాం  ఆ అంచనాలకు తగ్గ సినిమా అయితే ‘చీకటి రాజ్యం’ కాదు  కానీ థ్రిల్లర్స్ ఇష్టపడే ప్రేక్షకుల్ని సంతృప్తి పరచడంలో మాత్రం ఈ సినిమా విఫలం కాలేదు   సినిమాలో థ్రిల్లింగ్ మూమెంట్స్ ఉన్నాయి కానీ బేసిక్ ప్లాట్ లో థ్రిల్ లేకపోవడం ‘చీకటి రాజ్యం’లో ప్రధానంగా చెప్పుకోవాల్సిన మైనస్  హీరోమిషన్ ఏంటి అన్నది సరిగా ఎస్టాబ్లిష్ చేయలేకపోయారన్న ఫీలింగ్ కలుగుతుంది  ఈమాత్రానికేనా హీరో ఇదంతా చేశాడు అని నిట్టూర్చేలా ఉంటుంది అసలు వ్యవహారం  విలన్ పాత్ర విషయంలోనూ సస్పెన్స్ ఏమీ మెయింటైన్ చేయకుండా మొదట్లోనే అంతా రివీల్ చేసేశారు  దీంతో థ్రిల్ ఫ్యాక్టర్ కు అవకాశం లేకపోయింది  హీరో కొడుకుని ఎలా కాపాడుకుంటాడు అన్నదే లీడ్ పాయింట్ అయిపోయింది  ఎలాగోలా కాపాడతాడని ప్రేక్షకులకు తెలుసు కాబట్టి  ఇక ఆ మూమెంట్ కోసం ఎదురు చూడ్డమే మిగిలింది  ఐతే ఎక్కడా వేరే ఆలోచనలు రాకుండా బోర్ కొట్టించకుండా ప్రేక్షకుడిని రెండు గంటలు ఎంగేజ్ చేయించే కథనం ‘చీకటి రాజ్యం’కు ప్లస్ పాయింట్   చీకటి రాజ్యం ఒక్క రాత్రిలో ముగిసిపోయే కథ  సినిమా నిడివి 2 గంటల 8 నిమిషాలైతే ఇందులో 90 శాతం వరకు ఒకే నైట్ క్లబ్బులో సాగిపోతుంది  అందులో కూడా రిపీటెడ్ లొకేషన్లలో సన్నివేశాలు సాగుతాయి  ఎక్కడా బోర్ కొట్టకుండా మొనాటనీ లేకుండా కథనాన్ని నడిపించడం సవాలే  ఐతే కమల్ అందించిన స్క్రీన్ ప్లే కథనాన్ని బాగానే పరుగులు పెట్టిస్తుంది  రెండు గంటల్లో ఎక్కడా కూడా కథనం ఆగదు   పాత్రల పరిచయం కోసమో కథ మొదలు పెట్టడం కోసమో ఎక్కడా కాలక్షేపం చేసే సన్నివేశాలు ఉండవు  నేరుగా తొలి సన్నివేశంలోనే కథలోకి దిగిపోయింది కమల్ టీమ్  కథలోకి ఒక్కో పాత్ర నడుచుకుంటూ వచ్చేస్తుందంతే  ఫోర్స్డ్ గా అనిపించే డ్రామా కానీ ఎమోషన్స్ కానీ అనవసర పాటలు మాటలు కానీ ఏమీ ఉండవు  సహజంగా అనిపించే సన్నివేశాలు పాత్రలు కథనాన్ని ఆసక్తికరంగా నడిపిస్తాయి   నైట్ క్లబ్బులోకి ఒక్కో పాత్ర ప్రవేశించాక ఒకరి వెంట ఒకరు పడుతూ ఆడే దొంగా పోలీస్ ఆటతో గంటన్నరకు పైగా కథనం నడుస్తుంది  మధుశాలినితో ముద్దులు త్రిషతో ఫైటింగులు మధ్య మధ్యలో ప్రకాష్ రాజ్ తో చమక్కులు ఇలా కమల్ ప్రేక్షకుడిని బాగానే ఎంగేజ్ చేసేస్తాడు  సహజంగా అనిపించే హీరో క్యారెక్టరైజేషనే కమల్ ఆ పాత్రను పోషించిన తీరు సినిమాకు హైలైట్  హీరోయిజం రియలిస్టిక్ గా ఉంటుంది  హీరోకు ఎదురు లేనట్లు చూపించకుండా సహజంగా ఉండేలా తీర్చిదిద్దారు  దీంతో ఆ పాత్రకు ఈజీకి కనెక్టవుతాం  మొదట్లో తండ్రీ కొడుకుల మధ్య దూరాన్ని ఆ తర్వాత వాళ్లిద్దరి మధ్య ఉన్న అనుబంధాన్ని చాలా తక్కువ సన్నివేశాల్లో చూపించిన తీరుకు హ్యాట్సాఫ్ చెప్పాల్సిందే   ప్రి క్లైమాక్స్ - క్లైమాక్స్ విషయంలో ప్రేక్షకుడు ‘యే దిల్ మాంగే మోర్’ అనుకుంటే తప్పేమీ లేదు  థ్రిల్లర్ మూవీస్ చివర్లో కచ్చితంగా ఏదో సర్ ప్రైజింగ్ ఎలిమెంట్ కోరుకుంటారు  బ్యాంగ్ బ్యాంగ్ క్లైమాక్స్ అయినా ఆశిస్తారు  కానీ ఇక్కడ సినిమాను మామూలుగా ముగించేశారు  విలన్ పని పట్టకుండా హీరో తన పాటికి తాను వెళ్లిపోవడాన్ని జీర్ణించుకోలేం  దీనికి తోడు విలన్ పాత్ర మరీ లాజిక్ లేకుండా ప్రవర్తిస్తుంది  కేవలం సీటు బెల్ట్ పెట్టుకున్నంత మాత్రాన యాక్సిడెంట్ అయినా పర్వాలేదనుకుని డ్రైవర్ని కాల్చేయడమేంటో అర్థం కాదు  థ్రిల్లర్ మూవీస్ లో ఆశించే ‘ఎడ్జ్ ఆఫ్ ద సీట్’ మూమెంట్స్ ఏమీ లేకుండానే సినిమా ముగిసిపోతుంది    నటీనటులు   సహజంగా సామాన్యుడిలా కనిపించే పాత్రల్లోనే కమల్ హాసన్ లోని గొప్ప నటుడు బయటికి వస్తాడు  దివాకర్ పాత్ర అలాంటిదే  కత్తి పోటు బాధను అనుభవిస్తూ సాగే పాత్రలో కమల్ ఎంతలా జీవించాడంటే సినిమా చూస్తున్న ప్రేక్షకుడు కూడా ఆ దెబ్బ మెలిపెడుతున్న ఫీలింగ్ అనుభవిస్తూ ఉంటాడు  డోర్ తెరిచి లోనికి వస్తున్నపుడు ఆ డోర్ కొద్దిగా తన దెబ్బకు అలా తాకగానే నొప్పి బాధను కమల్ నటించిన తీరు చూస్తే ఒక పాత్రలో జీవించడమంటే ఏంటో చాటి చెబుతుంది  కొడుకుతో ఫోన్ లో ఎమోషనల్ గా మాట్లాడే ఒక్క సన్నివేశం కూడా కమల్ ప్రత్యేకతను చాటి చెబుతుంది  కమల్ తర్వాత అతడి కొడుకు పాత్రలో నటించిన కుర్రాడు అమన్ అబ్దుల్లా గురించి చెప్పాలి  చిన్న వయసులోనే గొప్పగా నటించాడతను  ప్రకాష్ రాజ్ ను ఇలాంటి ఫన్నీ విలన్ పాత్రలో చూసి చాలా కాలమైంది  భలే ఎంటర్టైన్ చేశాడాయన  త్రిష సినిమాలో మెరిసి మెరిసి మాయమవుతూ ఉంటుంది  కనిపించినంత సేపూ బాగానే చేసింది  కమల్ తో ఆమె ఫైటింగ్ సీన్ బాగుంది  అందులో త్రిష బాగా పెర్ఫామ్ చేసింది  మధుశాలినిది చిన్న పాత్రే  ఆమె నటన ఓకే  సంపత్ - కిషోర్ - యుగి సేతు కూడా తమ పాత్రల్ని బాగానే పోషించారు   సాంకేతిక వర్గం   కమల్ సినిమా అంటేనే ఎప్పుడూ టెక్నికల్ గా హై స్టాండర్డ్స్ లో ఉంటుంది  ‘చీకటి రాజ్యం’ కూడా అందుకు మినహాయింపు కాదు  జిబ్రాన్ మ్యూజిక్ సినిమాకు మేజర్ హైలైట్  బ్యాగ్రౌండ్ స్కోర్ అదరగొట్టేశాడు  కీలకమైన సన్నివేశాల్లో ‘చీకటి రాజ్యం’ థీమ్ మ్యూజిక్ ను అతను వాడుకున్న తీరు ఆకట్టుకుంటుంది  సినిమాలో పాటలేమీ లేవు  ఎండ్ టైటిల్స్ లో కమల్ పాడిన థీమ్ సాంగ్ వస్తుంది  అది బాగుంది  సాను జోస్ వర్గీస్ ఛాయాగ్రహణం కూడా సూపర్బ్  రిపీటెడ్ లొకేషన్లలోనే మొనాటనీ రాకుండా సన్నివేశాల్ని చిత్రీకరించిన తీరు ఆకట్టుకుంటుంది  కిచెన్ లో వచ్చే యాక్షన్ సన్నివేశాల్లో కెమెరా వర్క్ స్టన్నింగ్ గా అనిపిస్తుంది  మిగతా సాంకేతిక విభాగాలు కూడా బాగా పని చేశాయి  అబ్బూరి రవి కమల్ సినిమాల శైలికి తగ్గట్లే సన్నివేశాలకు అవసరమైన మేరకు సహజమైన మాటలు రాశాడు  డైలాగ్స్ దాదాపుగా తమిళ వెర్షన్ నుంచి తీసుకున్నట్లే ఉన్నాయి  దర్శకుడిగా కమల్ నుంచి రాజేష్ సెల్వ ఎంత ఫ్రీడమ్ తీసుకున్నాడో కానీ దర్శకత్వ పరంగా కంప్లైంట్స్ లేవు  కాకపోతే స్క్రిప్టే మరింత పకడ్బందీగా తీర్చిదిద్దుకోవాల్సింది   చివరగా థ్రిల్ తక్కువే కానీ ఎంగేజ్ చేస్తుంది  
__________________________
  సిద్ధు రాజ్ తరుణ్ సింగపూర్ కు వెళ్లి క్రూజ్ లో చెఫ్ గా సెటిలవ్వాలని ఆశపడే కుర్రాడు  తండ్రి ఇంకో ఫ్యామిలీ పెట్టడంతో తల్లితో కలిసి జీవితం సాగిస్తుంటాడు  స్నేహితులతో కలిసి సరదాగా గడిపేస్తున్న సిద్ధు జీవితంలోకి కుమారి హీబా పటేల్ ప్రవేశిస్తుంది  సిద్ధుని తొలి చూపులోనే ప్రేమించి అతడికి ఐలవ్యూ కూడా చెబుతుంది  కొన్నాళ్ల తర్వాత సిద్ధు కూడా ఆమెను ప్రేమిస్తాడు  ఐతే మోడల్ గా పని చేసే కుమారి తీరు సందేహాస్పదంగా ఉంటుంది  ఫ్రెండ్స్ మాటలు నమ్మి సిద్ధు కూడా ఆమెను అనుమానిస్తాడు  ఇంతలో కుమారి గతానికి సంబంధించిన ఓ షాకింగ్ విషయం కూడా తెలుస్తుంది సిద్ధుకి  ఇంతకీ ఆ గతమేంటి ఆ గత తెలిశాక కూడా సిద్ధు ఆమెను యాక్సెప్ట్ చేశాడా అన్నది మిగతా కథ   కథనం - విశ్లేషణ   అందరూ అంచనా వేసినట్లే ‘కుమారి 21 ఎఫ్’ ఒక బోల్డ్ ఫిలిం  ఇది యూత్ ఆడియన్స్ కి కనెక్టయ్యే సినిమా  వాళ్లను ఎంటర్టైన్ చేస్తుంది ఆలోచింపజేస్తుంది  సుకుమార్ - సూర్యప్రతాప్ కలిసి ఒక హార్డ్ హిట్టింగ్ మెసేజ్ ని ఎంటర్ టైన్ మెంట్ పూత వేసి చెప్పే ప్రయత్నం చేశారు  సినిమా మీద ఎలాంటి అంచనాతో వచ్చారో అలాగే ఉంటుందీ సినిమా  తెలుగులో కాన్సెప్ట్ బేస్డ్ మూవీస్ అరుదుగా వస్తుంటాయి  ‘కుమారి 21 ఎఫ్’ అలాంటి అరుదైన సినిమానే  అరుదైన అంటే ఇదో మాస్టర్ పీస్ అని కాదు  ఒక కాన్సెప్ట్ ను పకడ్బందీగా చెప్పే ప్రయత్నాలు తెలుగులో చాలా తక్కువ జరుగుతుంటాయి  ‘కుమారి 21 ఎఫ్’ అన్ని రకాల ప్రేక్షకుల్నీ మెప్పించే సినిమా కాదు  కానీ యూత్ కు సంబంధించిన కాన్సెప్ట్ ని యూత్ కనెక్టయ్యేలా ప్రెజెంట్ చేయడంలో మాత్రం సుకుమార్ అండ్ టీమ్ సక్సెస్ అయింది  ఓ వ్యక్తిని వ్యక్తిగా ప్రేమించాలని అవతలి వ్యక్తి మంచి - చెడులు రెంటినీ యాక్సెప్ట్ చేయాలని ప్రేమలో అనుమానాలు ఉండొద్దని అన్నింటికంటే నమ్మకం అనేది ప్రేమలో అత్యంత ముఖ్యమైన విషయమని చెప్పే ప్రయత్నం చేశాడు కథకుడు సుకుమార్  ఐతే డైరెక్టుగా మెసేజ్ ఇస్తే ఎవరూ చూడరు కదా  అందుకే తనదైన శైలిలో యూత్ కి గిలిగింతలు పెట్టే మసాలా అద్దాడు   ఈ సినిమాకు సుకుమార్ దర్శకత్వం వహించకపోయినా కథ మాటలు మాత్రమే అందించినప్పటికీ ఇది సుకుమార్ సినిమాగానే ముద్ర పడిపోయింది  సినిమాలో కూడా ఆ ముద్ర అడుగడుగునా కనిపిస్తుంది  టైటిల్స్ లోనే మనకు సుకుమార్ కనిపిస్తాడు  ఇంతకుముందు ‘100 పర్సంట్ లవ్’ టైటిల్స్ విషయంలో తన క్రియేటివిటీ చూపించినట్లే ఇందులోనూ ‘ఐఫోన్ టైటిల్స్’ కాన్సెప్ట్ తో సుక్కు తన ముద్ర చూపించాడు   ఆ తర్వాత యూత్ ఎంజాయ్ చేసే సుకుమార్ మార్కు రొమాంటిక్ సన్నివేశాలతో ప్రథమార్ధం సాగుతుంది  హీరోయిన్ పాత్ర ఎంటర్ టైనింగ్ గా అనిపిస్తుంది కానీ టూమచ్ గా బిహేవ్ చేస్తున్న ఫీలింగ్ కలుగుతుంది  పేదోళ్లుండే కాలనీలో హీరోయిన్ చిట్టిపొట్టి డ్రెస్సుల హొయలు కానీ నడి రోడ్డు మీద ముద్దులు కానీ నడుంపై మచ్చలు పెట్టించుకోవడం కానీ అంతా అసహజంగా అనిపిస్తుంది  ఐతే లాజిక్కుల గురించి ఆలోచించకుండా ఎంటర్ టైన్ మెంట్ యాంగిల్లోనే చూస్తే ఈ సన్నివేశాలు ఓకే అనిపిస్తాయి   హీరోయిన్ పాత్రే ప్రథమార్ధం మొత్తం లీడ్ తీసుకుంటుంది  ఆమె పాత్ర కావాల్సినంత వినోదాన్నిస్తుంది  హీరో ఫ్రెండ్స్ బ్యాచ్ లో ఇద్దరు కూడా పంచ్ లతో చెలరేగిపోతుంటారు  దీంతో ఫస్టాఫ్ చాలా వేగంగా అయిపోయిన ఫీలింగ్ కలుగుతుంది  ఐతే  సెకండాఫ్ ఎమోషన్స్ మీద నడిపించడంతో కొంచెం నెమ్మదించిన ఫీలింగ్ కలుగుతుంది  ప్రేమ-నమ్మకం-మెచ్యూరిటీ అనే అంశాల మీద డిస్కషన్ మొదలవడంతో కొంచెం బోర్ కూడా కొడుతుంది  ఐతే ముందు కనిపించిన లోపాలన్నీ కూడా క్లైమాక్స్ తో వాష్ ఔట్ అయిపోతాయి  అంత స్టన్నింగ్ గా - హార్ట్ టచింగ్ గా ఉంటుంది క్లైమాక్స్  హీరోలో వచ్చిన మార్పును కన్వే చేసే సీన్ సినిమాకు హైలైట్    తన నమ్మి సినిమాలకు వచ్చేది యూతే కాబట్టి సుకుమార్ వాళ్లనే టార్గెట్ చేశాడు  మిగతా ప్రేక్షకుల గురించి ఆలోచించలేదు  దీంతో సన్నివేశాలు - మాటలు అన్నీ కూడా చాలా బోల్డ్ గా ఉంటాయి  సినిమాలో హీరో హీరోయిన్లు పదే పదే ‘మెచ్యూరిటీ’ అనే మాట వాడుతుంటారు  అలాగే సినిమాలోని ‘బోల్డ్ నెస్’ని యాక్సెప్ట్ చేసే మెచ్యూరిటీ ఉంటే ‘కుమారి 21 ఎఫ్’ చూడొచ్చు   నటీనటులు-   తొలి రెండు సినిమాల్లో బాగా దూకుడున్న పాత్రల్లో కనిపించిన రాజ్ తరుణ్ ఈసారి కొంచెం భిన్నమైన క్యారెక్టర్ చేశాడు  అమాయకత్వం - కన్ఫ్యూజన్ నిండిన పాత్రను చాలా బాగా చేసి తనలోని కొత్త కోణాన్ని జనాలకు పరిచయం చేశాడు  క్లైమాక్స్ లో అతడి నటన సూపర్బ్  హీరోయిన్ హీబా పటేల్ ను ముందు ఇలాంటి బోల్డ్ క్యారెక్టర్ ఒప్పుకున్నందుకు అభినందించాలి  పాత్రకు యాప్ట్ గా అనిపించిందామె  తన అందచందాలతో కుర్రాళ్లను కట్టి పడేసిందా అమ్మాయి  నటన కూడా ఓకే  హీరో ఫ్రెండ్స్ బ్యాచ్ లోని ముగ్గురూ సహజంగా నటించారు  నోయల్ సీరియస్ గా కనిపిస్తే మిగతా ఇద్దరూ పంచ్ లతో వినోదం పంచారు   సాంకేతిక వర్గం   ‘కుమారి 21 ఎఫ్’ టెక్నీషియన్స్ మూవీ  అందరూ మంచి ఔట్ పుట్ ఇచ్చారు  దేవిశ్రీ మామూలుగా చేసే పెద్ద సినిమాలతో పోలిస్తే దీనికి భిన్నమైన మ్యూజిక్ ఇచ్చాడు  మేఘాలు లేకున్నా మంచి మెలోడీ  లవ్ చేయాలా వద్దా ఎంటర్ టైనింగ్ అనిపిస్తుంది  బ్యాగ్రౌండ్ స్కోర్ కూడా బాగుంది  క్లైమాక్స్ లో టచింగ్ గా అనిపిస్తుంది నేపథ్య సంగీతం  రత్నవేలు సినిమాటోగ్రఫీ సినిమాకు మరో మేజర్ హైలైట్  చిన్న సినిమాల్లో ఇలాంటి క్వాలిటీ చాలా అరుదుగా కనిపిస్తుంది  చాలా మామూలు లొకేషన్లు - మామూలు సన్నివేశాల్నే రత్న వేలు కెమెరా రిచ్ గా చూపించింది  ముఖ్యంగా హీరోయిన్ని రత్నవేలు చూపించిన విధానం సూపర్బ్  మాటలన్నీ సహజంగా ఉన్నాయి  పంచ్ లు పేలాయి  ‘‘నువ్వు నమ్మితే నిజం  లేకపోతే అబద్ధం  అదే జీవితం’’ అంటూ సినిమా ఎసెన్స్ తెలిపేలా కొన్ని డెప్త్ డైలాగ్స్ పడ్డాయి  కథ - స్క్రీన్ ప్లే విషయంలో తన మీద పెట్టుకున్న నమ్మకాన్ని సుకుమార్ వమ్ము చేయలేదు  సుక్కు స్క్రిప్టుని సూర్యప్రతాప్ సరిగ్గానే స్క్రీన్ మీదికి తీసుకొచ్చాడు  సినిమాకు బలమైన సన్నివేశాల్ని బాగా డీల్  చేశాడు   చివరగా కుమారి చాలా ‘బోల్డ్’ కొంచెం ‘బ్యూటిఫుల్’   
__________________________
  అఖిల్ అఖిల్ ఓ అనాథ కుర్రాడు  డబ్బుల కోసం ఫైట్లు చేస్తూ ఫ్రెండ్స్ తో జాలీగా గడిపేస్తూ సాగిపోతున్న అతను మెడికల్ స్టూడెంట్ అయిన దివ్య సాయేషాను చూసి తొలి చూపులోనే ప్రేమిస్తాడు  తనో డాక్టర్ అని అబద్ధమాడి తనతో స్నేహం చేస్తాడు  ఆమె పెళ్లి చెడగొట్టి తనకు చేరువవుతాడు  ఇంతలో దివ్యను బోడో అనే ఆఫ్రికా రౌడీ ఎత్తుకెళ్తాడు  తన కోసం అఖిల్ ఆఫ్రికాకు బయల్దేరతాడు  ఇంతకీ దివ్యను బోడో ఎందుకు ఎత్తుకెళ్తాడు తనకు తెలిసిన రహస్యమేంటి ఆమెను కాపాడ్డానికి అఖిల్ ఏం చేశాడు అన్నది మిగతా కథ   కథనం - విశ్లేషణ   సాధారణంగా ఓ కొత్త కథానాయకుడి అరంగేట్రం అంటే రొటీన్ కథల్నే ఎంచుకుంటారు  సేఫ్ గేమ్ ఆడటానికే ప్రయత్నిస్తారు  ఐతే అఖిల్ విషయంలో మాత్రం వినాయక్ భిన్నమైన దారిని ఎంచుకున్నాడు  కొంచెం కాంప్లికేటెడ్ కథనే ఎంచుకున్నాడు  ప్రపంచాన్ని ఘోర విపత్తు నుంచి కాపాడే సూపర్ హీరోగా అఖిల్ ను చూపించే ప్రయత్నం చేశాడు  ఓ డిఫరెంట్ కథకు తనదైన శైలిలో కమర్షియల్ హంగులు అద్ది ఓ అరంగేట్ర హీరోను అభిమానులు ఎలా చూడాలనుకుంటారో అలా చూపించే ప్రయత్నం చేశాడు   తెలుగులో ఈ తరహా కథలతో ఇంతకుముందు వచ్చిన సినిమాలు సరైన ఫలితాన్నివ్వలేదు  ఇలాంటి కథలను ‘కమర్షియల్’గా వర్కవుట్ చేయడం కత్తి మీద సామే  ఐతే వినాయక్ తన అనుభవాన్నుపయోగించి ఈ కథకు కమర్షియల్ అంశాలతో కలిపి చెప్పే ప్రయత్నం చేశాడు  ఐతే అదనపు ఆకర్షణలన్నీ బాగున్నాయి కానీ కథ పరంగా ఇంకాస్త డెప్త్ ఉంటే బాగుండేదని మూల కథను హీరోకు రిలేట్ చేసే విషయంలో ఎమోషన్ ఇంకా బాగా పండాల్సిందని  ప్రేక్షకుడు ఆశిస్తే తప్పేం లేదు   ఆరంభంలో ‘జువా’ నేపథ్యాన్ని వివరించే సన్నివేశాలు ఆసక్తి రేపుతాయి  ఆ తర్వాత హీరో అరంగేట్రం దగ్గర వినాయక్ లోని మాస్ డైరెక్టర్ నిద్ర లేచి అక్కినేని ఫ్యాన్స్ ని ఉర్రూతలూగించాడు  ఇంట్రడక్షన్ ఫైట్ పాట అభిమానుల అంచనాలకు ఏమాత్రం తగ్గలేదు  ఆ తర్వాత హీరోయిన్ ఎంట్రీ కొన్ని ఫన్నీ సీన్స్ తో కథనం ముందుకు సాగుతుంది  రాజేంద్ర ప్రసాద్ అఖిల్ కాంబినేషన్లో వచ్చే సన్నివేశాలు కొంత వినోదాన్ని పండిస్తాయి  ఐతే సెంటిమెంట్ కోసం చేసిన ప్రయత్నం పెద్దగా ఫలితాన్నివ్వలేదు   స్పెయిన్ నేపథ్యంలో సాగే ఎపిసోడ్ మొదట కొంత బోర్ కొట్టించినా ఇంటర్వెల్ కు ముందు వచ్చే భారీ యాక్షన్ ఎపిసోడ్ ఆకట్టుకుంటుంది  అందులో అఖిల్ కళ్లు చెదిరే విన్యాసాలు చేశాడు  వినాయక్ మార్కు భారీతనం ఈ సన్నివేశాల్లో కనిపిస్తుంది  ఓవరాల్ గా ప్రథమార్ధం ఓకే అనిపిస్తుంది  ద్వితీయార్ధంలో బ్రహ్మానందం పాత్ర ప్రవేశంతో కథనానికి ఊపొస్తుంది  బ్రహ్మి పాత్ర ముందు మామూలుగా అనిపిస్తుంది కానీ పోను పోను పంచ్ లతో ఆకట్టుకుంటుంది   అఖిల్ - బ్రహ్మి - వెన్నెల కిషోర్ కాంబినేషన్ లో వచ్చే ‘ఫాదర్’ కామెడీ  ముగ్గురి మధ్య వచ్చే డైలాగులు నవ్విస్తాయి  వీళ్ల ముగ్గురి మధ్య వచ్చే సన్నివేశాలే ద్వితీయార్ధాన్ని నడిపించాయి  ఐతే ‘జువా’కు సంబంధించిన ఎపిసోడే అంచనాలకు తగ్గట్లు లేదు  సూర్య కవచాన్ని తీసుకొచ్చి యథాస్థానంలో పెట్టే బాధ్యతను హీరో తీసుకోవడానికి దారి తీసే సన్నివేశాలు మరింత ఎఫెక్టివ్ గా ఉండాల్సింది  అక్కడ ప్రేక్షకుడిని ఎమోషనల్ గా కనెక్ట్ చేయాల్సింది  కిల్లర్ ఫిష్ ల నుంచి తప్పించుకుని ‘జువా’ను హీరో తీసుకొచ్చే సన్నివేశం బావుంది   ఐతే చివర్లో వచ్చే ఫ్లయిట్ సీక్వెన్స్ మాత్రం ఆకట్టుకోదు  దీన్ని హడావుడిగా ముగించేసిన ఫీలింగ్ కలుగుతుంది  అడవి జంతువుతో ఫైటింగ్ కూడా అలాగే ఉంది  గ్రాఫిక్స్ విజువల్ ఎఫెక్టుల గురించి ‘అఖిల్’ టీమ్ చెప్పిన స్థాయిలో ఔట్ పుట్ లేదు  సినిమా నిడివి 2 గంటల 10 నిమిషాలే ఉండటం ‘అఖిల్’కు పెద్ద ప్లస్ పాయింట్  దీని వల్ల ఎక్కడా లాగ్ వచ్చిన ఫీలింగ్ కలగదు  ఐతే నిడివి తగ్గించే ప్రయత్నంలో కొన్ని ముఖ్యమైన సన్నివేశాల్ని హడావుడిగా ముగించేసిన ఫీలింగ్  కలుగుతుంది  ప్రథమార్ధంలో ఇంకాస్త వినోదం పండి ఉంటే పతాక సన్నివేశాలు మరింత ఎఫెక్టివ్ గా ఉండుంటే ‘అఖిల్’ మరింత మెరుగ్గా అనిపించేది   నటీనటులు   ఓ కొత్త హీరో అరంగేట్రం చేస్తున్నాడంటే కథాకథనాల కంటే కూడా ఆ హీరో పెర్ఫామెన్స్ ఎలా ఉందని చూస్తారు  ఈ విషయంలో అఖిల్ నిరాశ పరచలేదు  డ్యాన్సులు - ఫైట్ల - ఎనర్జీ విషయంలో అఖిల్ కు తిరుగులేదు  ముఖ్యంగా ఇంట్రడక్షన్ సాంగ్ లో అఖిల్ డ్యాన్స్ చూస్తే కళ్లు తిరగడం ఖాయం  టాలీవుడ్ లోకి మరో డ్యాన్సింగ్ సెన్సేషన్ వచ్చాడని కచ్చితంగా చెప్పొచ్చు  అక్కినేని పాటలోనూ అఖిల్ అదరగొట్టాడు  డ్యూయెట్లలో కూడా మంచి స్టెప్పులేశాడు  యాక్షన్ ఎపిసోడ్లలో కూడా అఖిల్ ఎనర్జీ అతడి చురుకుదనం ఆకట్టుకుంటుంది  అఖిల్ స్క్రీన్ ప్రెజెన్స్ కూడా బాగుంది  ఐతే ఎక్స్ ప్రెషన్స్ విషయంలోనే మెరుగవ్వాల్సి ఉంది  హీరోయిన్ సాయేషా సైగల్ కూడా మంచి డ్యాన్సరే  కానీ హీరోయిన్ కు ఉండాల్సిన ఫీచర్స్ ఆమెలో తక్కువే  నటన కూడా ఏమంత బాలేదు  రాజేంద్ర ప్రసాద్ ఉన్నంతవరకు బాగా చేశాడు  కానీ ఆయన పాత్రను మధ్యలోనే అలా వదిలేశారు   బ్రహ్మానందం - వెన్నెల కిషోర్ తమదైన శైలిలో నవ్వించారు  సప్తగిరి మెప్పించలేకపోయాడు  మహేష్ మంజ్రేకర్ కు సరైన క్యారెక్టర్ పడలేదు  విలన్ పాత్ర కూడా పేలవంగా ఉంది  ఐతే బోడోగా చేసిన విలన్ ఓకే   సాంకేతిక వర్గం   టెక్నికల్ టీమ్ మంచి ఔట్ పుట్ ఇచ్చింది  అనూప్ రూబెన్స్ తమన్ ఒక్క పాటే కలిసి హుషారెత్తించే పాటలిచ్చారు  మెలోడీలకు పెట్టింది పేరైన అనూప్ అఖిల్ డ్యాన్సుల కోసం మాంచి బీట్ ఉన్న పాటలే చేశాడు  మణిశర్మ నేపథ్య సంగీతం ఆయన శైలికి కొంచెం భిన్నంగా ఇప్పటి ట్రెండుకు తగ్గట్లు సాగింది  మణి ముద్ర కనిపించలేదు  హీరోకు ఓ సిగ్నేచర్ ట్యూన్ చేసి హీరోయిజం ఎలివేట్ అయినపుడల్లా దాన్ని ప్లే చేయడం మణికి అలవాటు  ‘అఖిల్’లో అది మిస్సయింది  అమోల్  రాథోడ్ కెమెరా పనితనం బాగుంది  ఫారిన్ లొకేషన్లను అందంగా చూపించాడు  పాటల చిత్రీకరణ బాగుంది  వినాయక్ మార్కు భారీతనాన్ని అతడి కెమెరా బాగానే చూపించింది   నిర్మాణ విలువలకు ఏమాత్రం ఢోకా లేదు  ఒక్కో పాటకు రెండు మూడు సెట్లు భారీ ఫారిన్ లొకేషన్లు హంగామా చాలానే కనిపించింది  ఐతే సినిమా వాయిదా పడటానికి గ్రాఫిక్స్ వీఎఫ్ ఎక్స్ మరీ అంత గొప్పగా ఏమీ లేవు  కోన వెంకట్ మాటలు బ్రహ్మానందంతో ముడిపడ్డ సన్నివేశాల్లో బాగా పేలాయి  అందులో ‘ఫాదర్’ డైలాగ్ హైలైట్  ఇక దర్శకుడు వినాయక్ అఖిల్ ను మాస్ హీరోగా ప్రెజెంట్ చేయడంలో సక్సెస్ అయ్యాడు  యాక్షన్ సన్నివేశాల టేకింగ్ ద్వితీయార్ధంలో కామెడీ వరకు తన ముద్ర చూపించాడు  కథాకథనాల్ని మరింత పకడ్బందీగా తీర్చిదిద్దుకోవాల్సింది  ఆయన్నుంచి మరింత మంచి ఔట్ పుట్ ఆశిస్తాం    చివరగా  అక్కినేని కుర్రాడు పాసయ్యాడు   
__________________________
చిత్రం  ‘కంచె’   నటీనటులు- వరుణ్ తేజ్ - ప్రగ్య జైశ్వాల్ - 
నికితిన్ ధీర్ - అవసరాల శ్రీనివాస్ - గొల్లపూడి మారుతీరావు - షావుకారు 
జానకి - పోసాని కృష్ణమురళి - రాజేష్ - సింగీతం శ్రీనివాసరావు తదితరులు ఆర్ట్- సాహి సురేష్ ఛాయాగ్రహణం- జ్నానశేఖర్ సంగీతం- చిరంతన్ భట్ సాహిత్యం- సిరివెన్నెల సీతారామశాస్త్రి మాటలు- సాయిమాధవ్ బుర్రా నిర్మాతలు- రాజీవ్ రెడ్డి - సాయిబాబు రచన - దర్శకత్వం - క్రిష్  తెలుగులో
 ఇలాంటి సినిమానా ‘కంచె’ చూసిన నాటి నుంచి అందరిదీ ఇదే మాట  అందుకే ఈ 
సినిమా ఎప్పుడెప్పుడు వస్తుందా అని అంతా ఎదురు చూశారు  మొత్తానికి ఇవాళ 
థియేటర్లలో అడుగుపెట్టింది ‘కంచె’  మరి సినిమా చూశాక ఎలాంటి భావన 
కలుగుతుంది చూద్దాం పదండి     ఇది రెండో ప్రపంచ యుద్ధ 
కాలం నాటి నేపథ్యంలో సాగే కథ  ధూపాటి హరిబాబు వరుణ్ తేజ్ ఓ తక్కువ 
కులానికి చెందిన కుర్రాడు  అతను జమీందార్ల వంశానికి చెందిన సీత ప్రగ్య 
జైశ్వాల్ను ప్రేమించుకుంటారు  ఐతే కులం తక్కువ వాడని హరిబాబుతో సీత 
పెళ్లికి ఒప్పుకోడు ఆమె అన్నయ్య ఈశ్వర్ నికితిన్ ధీర్  ఇది గతానికి 
సంబంధించిన వ్యవహారం  వర్తమానంలోకి వస్తే ఈశ్వర్ - హరిబాబు కలిసి 
బ్రిటిష్ సైన్యం తరఫున ఇటలీలో జర్మన్ దళాలకు వ్యతిరేకంగా పోరాడతారు  వారి 
మీదికి శత్రు సేనలు దాడి చేస్తాయి  ఆ దాడి ఈశ్వర్ సహా తమ సైన్యాధికారులు 
కొందరు బంధీలుగా చిక్కుతారు  వారిని విడిపించేందుకు హరిబాబు తన బృందంతో 
కలిసి పోరాటం కొనసాగిస్తాడు  ఈ పోరాటంలో అతను గెలిచాడా మరోవైపు అతడి 
ప్రేమకథ ఏ కంచికి చేరింది అన్నది తెరమీదే చూసి తెలుసుకోవాలి   కథనం - విశ్లేషణ   పొరుగున
 ఉన్న తమిళ పరిశ్రమ నుంచి అప్పుడప్పుడూ కొన్ని మంచి సినిమాలు మనల్ని 
పలకరిస్తుంటాయి  ఆ మధ్య కమల్ హాసన్ ‘విశ్వరూపం’ చూసి ఇలాంటి అంతర్జాతీయ 
స్థాయి సినిమాలు మనోళ్లు ఎప్పుడు తీస్తారు అనుకున్నాం  అంతకుముందు ‘మదరాసు 
పట్టణం’ అనే చూసి ఇలాంటి ఆలోచనలు మనోళ్లకు ఎందుకు రావు అనుకున్నాం  ఐతే 
అలాంటి సినిమా మనకూ ఒకటుందని చెప్పుకోవడానికి మన దగ్గరా ఇప్పుడో మంచి 
ప్రయత్నం జరిగింది  అదే కంచె   సినిమాల ద్వారా వినోదాన్నే కాదు 
కాస్త విజ్నానాన్ని కూడా పంచే సినిమాలు చాలా అదురుగా వస్తాయి  ‘కంచె’ ఆ 
కోవకు చెందిన సినిమానే  అంత పెద్ద ప్రపంచ యుద్ధం నేపథ్యాన్ని అర్థం 
చేసుకుని ఆ యుద్ధానికి సంబంధించి మనకు తెలియని కోణాల్ని చాలా తక్కువ 
సన్నివేశాలతో చెప్పే ప్రయత్నం చేసిన క్రిష్ మనకు తెలిసినా పట్టించుకోని 
మంచి విషయాల్ని కూడా యుద్ధానికి ముడిపెట్టి ఆలోచింపజేసే సినిమా చేశాడు  
కులం కట్టుబాట్లు ఇద్దరు ప్రేమికులకు ఎలా అడ్డంకిగా మారాయన్న కోణంలో 
లెక్కలేనన్ని సినిమాలు చూసి ఉంటాం  ఐతే ఇక్కడ ఇలాంటి కథకే ప్రపంచ 
యుద్ధాన్ని జోడించడమే ‘కంచె’ ప్రత్యేకత   ఓ పక్క యుద్ధానికి 
సంబంధించిన కథానాయకుడి వీరోచిత గాథ మరోవైపు ఫ్లాష్ బ్యాక్ లో హీరో 
ప్రేమకథ రెండూ సమాంతరంగా సాగేలా స్క్రీన్ ప్లే రాసుకున్నాడు క్రిష్  
చివరికి రెంటినీ ముడిపెట్టి సినిమాకు ఓ అర్థవంతమైన ముగింపునిచ్చాడు  కథనం
 నెమ్మదిగా సాగిన ఫీలింగ్ కలిగితే కలగొచ్చు కానీ ఆసక్తి మాత్రం తగ్గదు  
సినిమా ఆరంభంలోనే వచ్చే పది నిమిషాల వార్ ఎపిసోడ్ ను తనకున్న బడ్జెట్ 
లిమిటేషన్స్ లోనే అద్భుతంగా తీర్చిదిద్దింది క్రిష్ బృందం  అప్పటి 
వాతావరణాన్ని ఆయుధాల్ని యుద్ధ యంత్రాల్ని గుర్తుకు తెచ్చేలా సెట్ 
ప్రాపర్టీస్ అన్నీ సమకూర్చుకోవడమే కాదు చాలా రియలిస్టిక్ గా ఉండేలా ఆ 
సన్నివేశాల్ని తీర్చిదిద్దాడు క్రిష్   ఐతే ఆరంభంలోనే యుద్ధం 
చూపించేశాక ఆ తర్వాత హీరో జర్నీని ఉత్కంఠ రేకెత్తిస్తూ చివరిదాకా 
కొనసాగించడం అంత సులువు కాదు  క్రిష్ ఆ పనిని బాగానే పూర్తి చేశాడు  యుద్ధం
 తర్వాత మరో రెండు మూడు సందర్భాల్లో జర్మన్ సైన్యానికి హీరో బృందానికి 
మధ్య జరిగే దాడులకు సంబంధించిన సన్నివేశాల్ని కూడా ఆసక్తికరంగా 
ఉత్కంఠభరితంగా తీశాడు క్రిష్  హీరో మిషన్ కు మధ్యలో బ్రేక్ వేసి మధ్యలో 
‘పాప’ సెంటిమెంటు వైపు మళ్లించడం ప్రేక్షకులు మరింత ఎమోషనల్ గా ఈ 
సన్నివేశాలతో కనెక్టవడానికి దోహం చేస్తుంది    అసలు రెండో ప్రపంచ 
యుద్ధం ఎందుకు జరిగింది ఆ సమయంలో హిట్లర్ దురాగతాలు ఎలా సాగాయి అనే 
విషయాల్ని ఆసక్తికరంగా చూపించాడు క్రిష్  దీనికి సంబంధించిన సన్నివేశాలు 
చూస్తుంటే ఓ హాలీవుడ్ సినిమా చూస్తున్న భావన కలుగుతుంది  ఐతే మధ్య మధ్యలో 
కట్ చేసి మామూలు తెలుగు సినిమా కూడా చూపిస్తాడు క్రిష్  ఫ్లాష్ బ్యాక్ లో 
సాగే ఆ సన్నివేశాలు మామూలుగానే అనిపిస్తాయి  ఆ సన్నివేశాల్లో అంత ఎమోషనల్ 
డెప్త్ లేదు  పైగా ఆ ఎపిసోడ్ కు సంబంధించిన కథనమంతా ప్రేక్షకుడి అంచనాలకు 
తగ్గట్లు సాగుతుంది  ఆసక్తికర మలుపులేమీ లేవు  హీరో హీరోయిన్ల ప్రేమకథను 
ఇంకాస్త లోతుగా చూపించాల్సింది  ఒక మంచి పాటతో తేల్చేశాడు  హీరోయిన్ తో 
హీరో పెళ్లికి సంబంధించిన సన్నివేశం బావుంది  ఐతే ఆ తర్వాతి సన్నివేశంలో 
హీరోయిన్ పాత్రకు ముగింపు పలికిన సీన్ అనుకున్నంత బాగా రాలేదు  
ప్రేక్షకుడిని ఎమోషనల్ గా కట్టిపడేయాల్సిన సీన్ తేలిపోయిన ఫీలింగ్ 
కలుగుతుంది  హీరో ఫ్లాష్ బ్యాక్ ను కొన్ని మలుపులతో ఆసక్తికరంగా 
రాసుకోవాల్సింది  సినిమాకు మైనస్ ఈ ఎపిసోడే   తాను చెప్పాలనుకున్న 
విషయంలో క్రిష్ రాజీ పడలేదు  అతనెంత పెద్ద రిస్క్ చేశాడంటే హీరోయిన్ 
పాత్రను ముందే ముగించేశాడు  చివరికి హీరోను కూడా చంపేసి సినిమాను విషాదాంతం
 చేశాడు  ఐతే సినిమాకు ఆ ముగింపు సరైందే అన్న భావన ప్రేక్షకుడికి 
కలిగించడంలో అతను విజయవంతమయ్యాడు  నిస్సందేహంగా ‘కంచె’ గొప్ప ప్రయత్నం  
కమర్షియల్ లెక్కలేసుకోకుండా నిజాయితీగా ఓ మంచి కథ చెప్పే ప్రయత్నం చేశాడు 
క్రిష్  కథనం నెమ్మదిగా ఉందనిపించొచ్చు  సీరియస్ సినిమా కావడం వల్ల 
కమర్షియల్ హంగులు లేకపోవడం వల్ల సినిమా కొంచెం భారంగా కదిలిన ఫీలింగ్ 
కలగొచ్చు  ఐతే క్రిష్ ఓ మంచి ప్రయత్నం చేశాడు కాబట్టి ఇలాంటి మైనస్ లను 
మన్నించొచ్చు   నటీనటులు   ‘ముకుంద’లో చూసిన వరుణ్ కి 
‘కంచె’లో వరుణ్ కి చాలా తేడా ఉంది  రెండో సినిమాకే అతను చాలా పరిణతి 
చెందాడు  అసలు కెరీర్ ఆరంభంలోనే ఇలాంటి పాత్ర చేయడానికి సాహసించినందుకు 
అతణ్ని ముందు అభినందించాలి  నటన విషయంలోనూ అతను మంచి 
మార్కులేయించుకున్నాడు  హరిబాబు పాత్ర తాలూకు ఇంటెన్సిటీని అతను చూపించాడు 
 యుద్ధ సన్నివేశాల్లో ఎమోషనల్ సీన్స్ లో మెచ్యూరిటీతో నటించాడు  పెద్దగా 
భావాలు పలికించలేడని చురుకుదనం లేదని తొలి సినిమాతో వచ్చిన విమర్శలు ఈ 
సినిమాతో పక్కకు వెళ్లిపోతాయి  సినిమా కోసం అతను పడ్డ కష్టం కూడా తెరమీద 
కనిపిస్తుంది  వరుణ్ డైలాగ్ గెలివరీ కూడా బాగుంది  హీరోయిన్ ప్రగ్య 
జైశ్వాల్ కూడా బాగా చేసింది  తెలుగు సినిమాల్లో ఓ హీరోయిన్ నటించడం 
చాన్నాళ్ల తర్వాత చూస్తాం  రెగ్యులర్ కమర్షియల్ హీరోయిన్లకున్న క్వాలిటీస్ 
తక్కువే కానీ ఈ సినిమా వరకు ఆమె సరిపోయింది  విలన్ గా చేసిన నికితిన్ 
ధీర్ కూడా బాగా చేశాడు  షావుకారు జానకి రెండు మూడు ముఖ్యమైన సన్నివేశాల్లో 
మంచి డైలాగులతో తన పాత్రకు న్యాయం చేసింది  గొల్లపూడి తన పాత్రలో 
జీవించేశారు  సీరియస్ గా సాగే సినిమాలో అవసరాల శ్రీనివాస్ అక్కడక్కడా తనదైన
 శైలిలో పంచ్ లు వేస్తూ రిలీఫ్ ఇచ్చే ప్రయత్నం చేశాడు  అతడి డైలాగ్ డెలివరీ
 సూపర్బ్   సాంకేతిక వర్గం   చిరంతన్ భట్ పాటలన్నీ కథనంలో 
ఇమిడిపోయాయి  ‘అటు ఇటు’ పాట తప్పితే మిగతావి అంత శ్రావ్యంగా లేవు కానీ 
క్రిష్ పాటలన్నీ కథనంలో ఇమిడిపోయేలా వాటిని ప్లేస్ చేశాడు  పాటలు 
వింటున్నపుడు సీతారామశాస్త్రి గుర్తుకు రాక మానరు  ఎమోషనల్ సన్నివేశాలకు 
వార్ సీన్స్ కు చిరంతన్ తన నేపథ్య సంగీతంతో ప్రాణం పోశాడు  సాహి సురేష్ 
ఆర్ట్ వర్క్ ను కూడా ప్రత్యేకంగా ప్రశంసించాలి  నిర్మాణ విలువల విషయంలోనూ 
క్రిష్ ను అభినందించాలి  సాయిమాధవ్ మాటల్లో ఆణిముత్యాలు ఒకటా రెండా  
ఇష్టానికి ప్రేమకు తేడా చెబుతూ ‘పువ్వు మీద ఇష్టం ఉంటే కోస్తాం  ప్రేమ 
ఉంటే మొక్కకు నీళ్లు పోస్తాం’ అంటూ రాసిన ఓ డైలాగ్ చాలు అతడి మాటల గొప్పదనం
 గురించి చెప్పడానికి  ఇలాంటి అద్భుతమైన మాటలు సినిమాలో లెక్కలేనన్ని 
ఉన్నాయి  సినిమాకు మాటలు ప్రధాన ఆకర్షణ అనడంలో సందేహం లేదు  ఇక డైరెక్టరుగా
 క్రిష్ సిన్సియారిటీకి హ్యాట్సాఫ్ చెప్పాల్సిందే  ‘గమ్యం’ తర్వాత మళ్లీ 
అతడిలో నిజాయితీని వంద శాతం ఈ సినిమాలోనే చూస్తాం  వేదం కృష్ణం వందే 
జగద్గురుం సినిమాల విషయంలో క్రిష్ కొంచెం రాజీ పడ్డాడు కాబట్టి అవి కొంచెం 
కంగాళీగా తయారయ్యాయి  కానీ ‘కంచె’ విషయంలో అతనెక్కడా రాజీ పడలేదు  తాను 
నమ్మింది తీశాడు  తన ఆలోచనల్ని అనుకున్నవి అనుకున్నట్లు తెరమీదికి 
తెచ్చాడు   చివరగా మంచి ప్రయత్నం   మంచి సినిమా   
__________________________
  హీరో కార్తీక్ రామ్ చరణ్ కుటుంబం కోసం ప్రాణాలైనా ఇచ్చే రకం  కార్తీక్ తండ్రి రామచంద్రరావు రావు రమేష్కి కొడుకుని కలెక్టరు చేయాలని ఆశ  అది కుదరక కూతురు కృతి కర్బందాని కలెక్టరు చదువు చదివిస్తాడు  అయితే ఫ్రెండు చెల్లెలిని రక్షించడం కోసం పోలీసు డ్రెస్సులో వెళ్లిన కార్తీక్ ని నిజమైన పోలీసనుకుని అతనికి దగ్గరవుతుంది రియా రకుల్ ప్రీత్ సింగ్  రకుల్ అత్యుత్సాహం వల్ల కార్తీక్ విలన్ల ఆస్తులు ధ్వంసం చేయాల్సి వస్తుంది  దీంతో వారికి అతను టార్గెట్ అవుతాడు  అయితే అనుకోకుండా వాళ్లు తన అక్కకు కూడా హాని తలపెడతారు  దీంతో అటు అక్క కోసం ప్రియురాలి కోసం విలన్ లను ఎలా ఎదుర్కొంటాడన్నది మిగతా కథ   కథనం విశ్లేషణ   దర్శకుడు శ్రీను వైట్ల రచయితలు కోన వెంకట్-గోపీ మోహన్ ల కాంబినేషన్ లో సినిమా బ్రూస్ లీ సినిమా తెరకెక్కుతోంది అంటేనే మరో బ్లాక్ బస్టర్ ఖాయమని మెగా అభిమానులతో పాటు సామన్య ప్రేక్షకుల్లోనూ భారీ అంచనాలే నెలకొన్నాయి  అయితే సినిమా చూసిన తరువాత ప్రతి ఒక్కరూ మరోసారి దర్శకుడు శ్రీను వైట్ల  రెగ్యులర్ ఫార్మాట్ నే నమ్ముకుని తీసిన సినిమా అనిపిస్తుంది  కథలో కొత్తదనం లేదు   మనం ఇంతకు ముందు చాలా సినిమాలు ఇలాంటి కథతో తెరకెక్కడం చూశాం  శ్రీను వైట్ల ‘దూకుడు’లో ఫాదర్ సెంటిమెంట్ తో విలన్ల ఆటకట్టిస్తాడు  ఇందులో సిస్టర్ సెంటిమెంట్ తో విలన్ల భరతం పడతాడు  ఏదో ఒక సెంటిమెంట్ ను బేస్ చేసుకుని దాని చుట్టూ కథ అల్లుకుని తీసిన సాధారణ సినిమా ఇది  గతంలో అర్జున్ సినిమాలో మహేష్ కళ్యాణ్ రామ్ కత్తి మూవీలో చేసిన సిస్టర్ సెంటిమెంట్ క్యారెక్టర్లు మనకు గుర్తొస్తాయి   సిస్టర్ సెంటిమెంట్ బాగానే వుంది కానీ దాన్ని ముందుకు నడిపించడానికి రాసుకున్న స్క్రీన్ ప్లే మాత్రం రొటీన్ గా వుంది  ఇంతకు ముందు శ్రీను వైట్ల దర్శకత్వంలో వచ్చిన దూకుడు బాద్ షా ల సినిమాల్లో రాసుకున్న సీన్లే ఇందులోనూ పునరావృతమయ్యాయి  శ్రీను వైట్ల అటు తిరిగి ఇటు తిరిగి బ్రహ్మానందాన్ని వాడుకుని విలన్ ఆట కట్టించే అరిగిపోయిన ఫార్ములా దగ్గరికే రావడం నిరాశ పరిచే విషయం  పైకి మంచోడిగా నటించే విలన్ నిజస్వరూపం బయటకు రప్పించేందుకు హీరో కార్తీక్ సుజికి సుబ్రమణ్యంబ్రహ్మానందంను వాడుకోవడం ఇద్దరి మధ్య వచ్చే సన్నివేశాల్లో కామెడీ పండినా ఇంతకు ముందు ఇలాంటి సీన్లు చూసిన ఫీలింగ్ వెంటాడుతుంది   ఫస్టాఫ్ మొత్తం విలన్లు చేసే అంసాంఘిక కార్యకలాపాలను ఆటకట్టించే పాత్రలో రామ్ చరణ్  పాత్రను బాగానే రాసుకున్నారు  తన ప్రమేయం లేకుండానే హీరోయిన్ కోసం హీరో చేసే కొన్ని సాహసాలు ప్రేక్షకులకు కూడా కనెక్ట్ అయిపోతాయి  విలన్ దీపక్ రాజ్అరుణ్ విజయ్చేసే చీకటి వ్యాపారాల గుట్టు రట్టు చేసేందుకు రాసుకున్న సన్నివేశాలు బావున్నాయి  సెకెండాఫ్ లో హీరోను విలన్ కంపెనీలోనే ఉద్యోగిగా ఎంటర్ చేయించి అక్కడే వుంటూ మెయిన్ విలన్ నిజస్వరూపం బయటపెట్టడానికి వేసిన ప్లాన్లన్నీ ఓ మాదిరిగా వున్నాయి  ద్వితీయార్థం చాలా భాగం ఫ్లాట్ గా సాగుతుంది  కేవలం కామెడీతో నడిపించాలని చూశాడు  అయితే ఇక్కడే కథనం గాడితప్పింది   ప్రీ క్లైమాక్స్ లో నదియా కుటుంబాన్ని చంపడానికి విలన్ వేసే స్కెచ్ ఆ తరువాత వారిన హీరో బోటులో కాపాడే సీన్లు బాగానే వున్నా హీరో ఉన్నట్టుండి హెలీక్యాప్టర్ లో నుంచి స్టీమరులోకి దూకడం అంతా అతిశయోక్తిలా అనిపిస్తుంది  ఇక అప్పటికే దాదాపు సినిమా కంప్లీట్ అవుతూ వుంటుంది  ఇంకా చిరంజీవి రావట్లేదు ఏంటా అని ఎదురు చూస్తున్న సమయంలో చిరు క్లైమాక్స్ లో ఎంట్రీ ఇస్తాడు  థియేటర్ నుంచి బయటకు వచ్చే ప్రేక్షకులు మరో సన్నివేశాన్ని కోరుకోకుండా చిరు ఫైటింగ్ తోనే సినిమాను ముగించాడు వైట్ల  క్లైమాక్స్ భారీగా లేకపోయినా చిరంజీవి మార్కు ఫైట్ ను పెట్టేసి మెగా అభిమానులు హ్యాపీగా ఇంటికి వెళ్లేలా చేశాడు దర్శకుడు  చిరు ఐదు నిమిషాలకు పైగానే కనిపించాడు  ఈ మూవీలో రామ్ చరణ్ తో ఎలగెలాగ అంటూ ఓ డైలాగు పలికించాడు దర్శకుడు  అది బాగుంది  చివరకు చిరంజీవి కూడా రకుల్ తో అదే డైలాగ్ అనడం మరింత ఆకట్టుకుంటుంది    నటీనటులు   కుటుంబం కోసం పాటు పడే ఓ మిడిల్ క్లాస్ యువకుని పాత్రలో రామ్ చరణ్ బాగా నటించాడు  గతంలో మగధీర సినిమాలో ఎలాగైతే కనిపించాడో ఇందులోనూ అదే ఛాయలు కనిపిస్తాయి  సెంటి మెంట్ సీన్లలో బాగా చేశాడు  రావు రమేష్ ను కౌగిలించుకునే సీన్లో చరణ్ మెచ్యూర్డ్ గా నటించాడు  డ్యాన్సులు ఫైట్లలో ఎప్పట్లాగే అదరగొట్టేశాడు  ఫ్లూట్ స్టెప్ బాగుంది  విలన్ గా చేసిన అరుణ్ విజయ్ ది అంత గొప్ప పాత్రేమీ కాదు  అతడి నటన కూడా మామూలుగానే ఉంది రకుల్ గ్లామర్ విషయంలో రెచ్చిపోయింది కానీ నటన పెద్దగా ఆకట్టుకోదు  సంపత్ రాజ్ ఇందులో రెండు వేరియేషన్స్ వున్న పాత్రలో నటించి మెప్పించాడు  బ్రహ్మానందం క్యారెక్టర్ రొటీనే కానీ బాగానే  నవ్వించాడు  పీకేగా ఆలీ ఓ సీన్లో తళుక్కున మెరిసి తన మార్కు కామెడీతో నవ్వించాడు  రావు రమేష్ హీరో తండ్రిగా తన పాత్రకు న్యాయం చేశాడు  బాలీవుడ్ నటి టిస్కా చోప్రాది నెగిటివ్ షేడ్స్ వున్న పాత్ర  నటించడానికి ఆమెకు స్కోప్ వున్నా సరిగా ఉపయోగించుకోలేదు  దియా వసుంధరగా కీ రోల్ పోషించింది  ద్వితీయార్థం మొత్తం ఆమె చుట్టూనే కథ తిరుగుతుంది  ఆమె బాగా నటించింది  ద్విపాత్రాభినయంలో కమెడీయన్ కమ్ విలన్ జయప్రకాష్ రెడ్డి బాగా చేశాడు  పోసాని కృష్ణ మురళి - పృథ్వీ - బ్రహ్మాజీ - సత్యం రాజేష్ తమకిచ్చిన క్యారెక్టర్లకు న్యాయం చేశారు    సాంకేతికవర్గం   దర్శకుడు శ్రీను వైట్ల ఈ సినిమాకు మూల కథ అందించినా  దాన్ని తీర్చిదిద్దింది రచయితలు కోన వెంకట్ గోపీ మోహన్  ఎప్పటిలాగే తమ మార్క్ ఎంటర్ టైన్ మెంట్ ను బేస్ చేసుకుని రాసుకున్న కథను యాజిటీజ్ గా తెరకెక్కించారు  ప్రతి క్యారెక్టర్ కూ జస్టిఫై చేస్తూ సినిమాను తీర్చి దిద్దారు కానీ సినిమాలో అనుకున్నంత కామెడీ అయితే లేదు  గతంలో శ్రీను వైట్ల సినిమాల్లో కనిపించేత హిలేరియస్ కామెడీ అయితే పండలేదు  సినిమా నిడివి 155 నిమిషాలు  ఇందులో చాలా భాగం డ్రాగ్ అయింది  దాంతో అక్కడక్కడ చాలా స్లోగా సినిమా సాగుతుంది  ఆ సీన్లన్నింటినీ ట్రిమ్ చేస్తే నిడివి మరింత తగ్గుతుంది  సంభాషణలు పర్వాలేదు  తమన్ మ్యూజిక్ బాగుంది   మూడు పాటలు బాగున్నాయి   చిరంజీవి కనిపించిన క్లైమాక్స్ ఎపిసోడ్ కి ఆర్ ఆర్ బాగా కుదిరింది  మనోజ్ పరమహంస సినిమాటోగ్రఫీ రిచ్ గా వుంది  పాటల పిక్చరేజేషన్ ఆకట్టుకుంటుంది  నిర్మాత దానయ్య ఎక్కడా రాజీ పడకుండా సినిమాకు ఖర్చు పెట్టాడు    చివరగా మళ్లీ అదే రొటీన్ ‘వైట్ల-కోన’ మార్కు సినిమా    
__________________________
  కాకతీయ సామ్రాజ్యాన్ని కాపాడే వారసుడి కోసం రాజ్య ప్రజలందరూ ఎదురు చూస్తున్న సమయంలో గణపతి దేవుడికి కృష్ణం రాజు అమ్మాయి జన్మిస్తుంది  ఐతే అమ్మాయి పుడితే రాజ్య ప్రజలు నీరుగారిపోతారని దేవగిరి సామ్రాజ్యానికి చెందిన శత్రు సైన్యం దండెత్తి వస్తుందని భయపడి మంత్రి శివదేవయ్య ప్రకాష్ రాజ్ సలహా మేరకు తనకు పుట్టింది అమ్మాయి కాదని అబ్బాయి అని అబద్ధమాడి అందరినీ నమ్మిస్తాడు గణపతి దేవుడు  తన కూతురైన రుద్రమదేవి అనుష్కకు రుద్రదేవుడు అని నామకరణం చేసి అబ్బాయిలాగే పెంచుతాడు  యుద్ధ విద్యలు నేర్పిస్తాడు  మరి రుద్రదేవుడిగానే చెలామణి అయిన రుద్రమదేవి పెరిగి పెద్దయ్యాక రాజ్యాధికారం ఎలా చేపట్టింది  తన రహస్యం బయటపడ్డాక ఏం చేసింది  తన రాజ్యంపైకి దండెత్తి వచ్చిన మహాదేవుడు విక్రమ్ జీత్ను ఎలా ఎదుర్కొంది చాళుక్య వీరభద్రుడు రానా గోన గన్నారెడ్డి అల్లు అర్జున్ల సాయంతో ఆమె యుద్ధంలో ఎలా గెలిచింది అన్నది మిగతా కథ   కథనం - విశ్లేషణ   జూనియర్ ఎన్టీఆర్ కు ‘రుద్రమదేవి’ కథ చెప్పి గోన గన్నారెడ్డి క్యారెక్టర్ చేయమన్నాడట గుణశేఖర్  ఐతే గోన గన్నారెడ్డి క్యారెక్టర్ని డెవలప్ చేసి హీరోగా కథ తయారు చేస్తే సినిమా చేయడానికి ఓకే అన్నాడట ఎన్టీఆర్  కానీ తాను ఒప్పుకోలేదని ‘రుద్రమదేవి’ కథ తీయడానికే పట్టుబట్టి చివరికి ఆ సినిమానే తీశానని చెప్పుకున్నాడు గుణశేఖర్  కానీ ఎన్టీఆర్ మాట మన్నించి గుణశేఖర్ గోన గన్నారెడ్డినే హీరోను చేసి సినిమా తీసి బావుండేదేమో అని ‘రుద్రమదేవి’ చూసిన ప్రేక్షకులకు అనిపిస్తే అందులో ఆశ్చర్యమేమీ లేదు   ‘రుద్రమదేవి’కి ప్రధాన ఆకర్షణగా చెప్పుకున్న యుద్ధ సన్నివేశం ముగింపులో రుద్రమదేవిని శత్రు సైన్యం చుట్టుముడుతుంది  ఆమె చేతిలో ఆయుధం కూడా ఉండదు  ఏం చేయాలో తోచక రుద్రమదేవి దిక్కులు చూస్తుంటుంది  అప్పుడొస్తాడు గోన గన్నారెడ్డి  ఆమె చేతికి ఆయుధాన్నిచ్చి ఆమెను ఆదుకుంటాడు  రుద్రమతో కలిసి శత్రు సేనల్ని సంహరిస్తాడు  గుణశేఖర్ ఏ ఉద్దేశంతో ఈ సన్నివేశం ఇలా తీశాడో కానీ అది ‘రుద్రమదేవి’ సినిమా పరిస్థితికి సింబాలిక్ షాట్ గా చెప్పుకోవచ్చు  కథలోని ‘రుద్రమదేవి’ని మాత్రమే కాదు ‘రుద్రమదేవి’ సినిమాను కూడా ఆదుకున్నది అల్లు అర్జున్ పోషించిన గోన గన్నారెడ్డి పాత్రే   బాహుబలి లాంటి ఓ కల్పిత గాథతో ఏం చేసినా చెల్లిపోతుంది  కథను ఎలా కావాలంటే అలా మలుపులు తిప్పేయొచ్చు  ప్రధాన పాత్రలతో ఏ విన్యాసాలైనా చేయించొచ్చు  కానీ చరిత్రలో నిజంగా జరిగిన కథల్ని తెరకెక్కించడం చాలా పెద్ద సాహసం  ఎందుకంటే ఉన్నదున్నట్లు చూపిస్తే డ్రామా పండదు  డ్రామా మీద దృష్టిపెడితే చారిత్రక కథాంశంతో సినిమా తీయడంలో అర్థం ఉండదు  ఈ రిస్క్ తెలిసే రంగంలోకి దిగాడు గుణశేఖర్  బహుశా అమ్మాయి అబ్బాయిగా చెలామణి అయి రాజ్యాధికారం చేపట్టడం అనే పాయింట్ అతణ్ని ఎగ్జైట్ చేసి ఉండొచ్చు  కానీ ఈ పాయింటు చుట్టూ ఆసక్తికర కథనాన్ని కూర్చుకోవడంలో మాత్రం గుణ అంతగా సక్సెస్ కాలేకపోయాడు   ఒక్క గోన గన్నారెడ్డి పాత్ర విషయంలో మాత్రమే గుణశేఖర్ ఆసక్తి రేపగలిగాడు  ఆ క్యారెక్టర్ విషయంలో సినిమాటిక్ లిబర్టీ తీసుకుని ప్రేక్షకులతో విజిల్స్ కొట్టించే ‘కమర్షియల్’ హంగులు అద్దిన గుణ మిగతా పాత్రల విషయంలో ఆ ఫ్రీడమ్ ఎందుకు తీసుకోలేకపోయాడో మరి  చరిత్ర తిరగేస్తే కచ్చితంగా గోన గన్నారెడ్డి పాత్ర ఇలాగైతే ఉండి ఉండదు  భాష యాస స్టైల్ ఇలా ప్రతి విషయంలోనూ అల్లు అర్జున్ పోషించిన గోన గన్నారెడ్డి పాత్ర ఆకట్టుకుంటుంది  లాజిక్కుల గురించి ఆలోచించకుండా ఆ పాత్రతో కనెక్టయిపోతాం  కానీ గోన గన్నారెడ్డి పాత్రను తీర్చిదిద్దడంలో పెట్టిన శ్రద్ధ  తీసుకున్న సినిమాటిక్ లిబర్టీ రుద్రమదేవి ఇతర పాత్రల విషయంలోనూ ఉండుంటే ‘రుద్రమదేవి’ మరపురాని సినిమా అయ్యేదే   ‘బాహుబలి’తో ‘రుద్రమదేవి’కి పోలికే లేదని గుణశేఖర్ అన్నా  చివరి అరగంట కథనాన్ని ‘బాహుబలి’ తరహాలోనే యుద్ధ సన్నివేశాలతో నడిపించినపుడు ఎందుకు పోల్చుకోం ఐతే బాహుబలి యుద్ధ సన్నివేశాల్ని చూసిన కళ్లతో ‘రుద్రమదేవి’ వార్ సీన్స్ చూస్తే నిరాశ తప్పదు  ట్రైలర్లో చూపించిన పాము-గద్ద రూపాల్లో సైనికులు కదలడం వరకు గ్రాఫిక్ వర్క్ బావుంది కానీ ఆ సన్నివేశంలో మాత్రం బలం లేకపోయింది  ఇంకెప్పుడొస్తాయా అని ఎదురు చూసిన యుద్ధ సన్నివేశాల్ని కొంచెం సమయం గడిచాక ఇక ఎప్పుడు ముగిస్తారా అని ఎదురు చూసేలా తయారు చేశాడు గుణశేఖర్  యుద్ధ సన్నివేశాలకు సంబంధించి తనకున్న లిమిటేషన్స్ లోనే గుణశేఖర్ కష్టపడ్డప్పటికీ అవి ప్రేక్షకుల్ని మెస్మరైజ్ చేసే స్థాయిలో లేవు   రుద్రమదేవి లాంటి చారిత్రక కథను రెండున్నర గంటల్లో గుణశేఖర్ ఎలా చెప్పి ఉంటాడా అని ముందు సందేహించి ఉంటాం కానీ సినిమా చూశాక మాత్రం గంటన్నరలో ముగించాల్సిన కథను మరీ ఇంత సాగదీసి చెప్పాడేంటి అన్న ఫీలింగ్ కలుగుతుంది  2 గంటల 40 నిమిషాల నిడివి సినిమాకు పెద్ద మైనస్  అంత నిడివి అవసరం అన్న ఫీలింగ్ కలిగించదు సినిమా  ప్రథమార్ధంలో చిన్నప్పటి రుద్రమ ఉల్కా గుప్తా చేసింది చుట్టూ అల్లిన సన్నివేశాలు బాగున్నాయి  అల్లు అర్జున్ పాత్ర ప్రవేశించి కాసేపు మెరుపులు మెరిపించే వరకు కథనం బాగానే అనిపిస్తుంది  ఐతే ఆ తర్వాత రానా పాత్ర ప్రవేశంతో మరింత ఆసక్తికరంగా సాగాల్సింది పోయి నీరసిస్తుంది  రానా పాత్రలో ఏమాత్రం బలం లేకపోవడం అనుష్కకు అతడికి మధ్య వచ్చే రొమాంటిక్ ట్రాక్ తేలిపోవడంతో కథనం గాడి తప్పింది  ఇంటర్వెల్ కు ముందు రుద్రమదేవి పెళ్లి ఘట్టం దగ్గర కొంత ఉత్కంఠ రేగుతుంది   ఐతే ఇంటర్వెల్ దగ్గర రుద్రమదేవికి సంబంధించి రహస్యం బయపడుతుందేమో అక్కణ్నుంచి కథ రసవత్తర ఘట్టంలోకి వెళ్తుందేమో ఇక రుద్రమదేవికి శత్రువుకు మధ్య ఎత్తులు పై ఎత్తులు యుద్ధ సన్నివేశాలతో కథనం స్పీడందుకుంటుంటుందేమో అనుకుంటే ద్వితీయార్ధం ప్రేక్షకుడి అంచనాలకు భిన్నంగా సాగుతుంది  అనవసర సన్నివేశాలతో కాలక్షేపం చేసిన దర్శకుడు ప్రేక్షకుడి సహనానికి పరీక్ష పెట్టాడు  రుద్రమకు సంబంధించిన రహస్యాన్ని బయటపెట్టేసరికి పుణ్యకాలం గడిచిపోతుంది  అప్పటికే నీరసించిన ప్రేక్షకుడు యుద్ధ సన్నివేశాలు ఆశించిన స్థాయిలో లేకపోవడంతో నిరుత్సాహానికి గురవుతాడు   ప్రథమార్ధాన్ని ఆదుకున్న గన్నారెడ్డి పాత్ర చివర్లోనూ వచ్చి కొంచెం మెరుపులు మెరిపించబట్టి కొంచెం సంతృప్తితో సినిమా ముగుస్తుంది  గోన గన్నారెడ్డి పాత్రకు ఇచ్చిన కొసమెరుపు బావుంది  యుద్ధ సన్నివేశాల్లో గోన గన్నారెడ్డి పాత్రను హైలైట్ చేయడం కోసం రుద్రమదేవి క్యారెక్టర్ని తేల్చేశాడు గుణశేఖర్  రానా క్యారెక్టర్ గురించైతే చెప్పాల్సిన పని లేదు  చాలా చోట్ల ఉత్సవ విగ్రహం అయిపోయింది చాళుక్య వీరభద్రుడి పాత్ర  ‘రుద్రమదేవి’ గొప్పదనమేంటో అందరికీ తెలియజెప్పడానికే సినిమా తీశానన్న గుణశేఖర్ ఆ పాత్ర తాలూకు గొప్పదనాన్ని తెరమీద ఎస్టాబ్లిష్ చేయడంలో ఫెయిలయ్యాడు    నటీనటులు   అనుష్క బాగా కష్టపడిన సంగతి తెరమీద కనిపిస్తుంది  రుద్రమదేవి పాత్రకు ఆమె రూపం ఆహార్యం సరిపోయాయి  కానీ నటన విషయంలో మాత్రం అనుష్క నిరాశ పరిచింది  పాత్రకు తగ్గ రౌద్రం గాంభీర్యం చూపించడంలో ఆమె విఫలమైంది  ఈ భావాలు పలికించాల్సిన సన్నివేశాల్లో ఊరికే అలా బిగుసుకుపోవడం తప్పితే తన నటనతో ఆ ఫీల్ తేలేకపోయింది అనుష్క  యుద్ధ సన్నివేశాల్లో ఆమె బాడీ లాంగ్వేజ్ బాలేదు  ఆమె భల్లెం విసరడం కత్తి తిప్పడంలో చాలా వీక్ గా కనిపించడంతో యుద్ధ సన్నివేశాల్లో ముందే పట్టు సడలిపోయింది  ఐతే ఇందులో దర్శకుడిదే ప్రధాన వైఫల్యం  గ్లామర్ విషయంలో మాత్రం అనుష్క ఆకట్టుకుంది  చిన్నప్పటి రుద్రమగా నటించిన ఉల్కా గుప్తా బాగా నటించింది   గోన గన్నారెడ్డిగా అల్లు అర్జున్ మాత్రం తన పాత్రకు న్యాయం చేశాడు  పాత్ర ఔచిత్యం విషయంలో అభ్యంతరాలుంటే ఉండొచ్చు కానీ ప్రేక్షకుల్ని ఎంటర్టైన్ చేయడంలో మాత్రం బన్నీకి వందకు వంద మార్కులు పడిపోతాయి  టిపికల్ తెలంగాణ యాసతో డైలాగులు చెబుతూ తాను స్కీన్ పై కనిపించిన ప్రతి నిమిషం అలరించాడు బన్నీ  అతడికి మంచి డైలాగులు కూడా పడ్డాయి  లుక్ కూడా డిఫరెంటుగా ఉంది  బాహుబలిలో భల్లాల దేవుడిగా అంత పవర్ ఫుల్ గా కనిపించిన రానా చాళుక్య వీరభద్రుడిగా మాత్రం ఓ ముద్ర వేయలేకపోయాడు  ఏదైనా పాత్రను బట్టే ఉంటుందనడానికి ఇదే రుజువు  రానా నటన కూడా మామూలుగా అనిపిస్తుంది  శివదేవయ్య పాత్రలో ప్రకాష్ రాజ్ తన స్థాయేంటో చూపించాడు  అతడి వాయిసే ఆ పాత్రను ప్రత్యేకంగా నిలబెట్టింది  నిత్యమీనన్ చిన్న పాత్రలో బాగా చేసింది  విలన్ గా విక్రమ్ జీత్ పెద్దగా చేసిందేమీ లేదు  కృష్ణం రాజు - సుమన్ - ఆదిత్య మీనన్ పాత్రలకు తగ్గట్లు నటించారు  కేథరిన్ థ్రెసా - హంసా నందిని సినిమాకు గ్లామర్ టచ్ ఇచ్చారు   సాంకేతిక వర్గం   ఇళయరాజా పాటలు నేపథ్య సంగీతం బాలేదని చెప్పలేం కానీ ఈ సినిమాకు ఆయనిచ్చిన ‘క్లాస్’ మ్యూజిక్ సూటవ్వలేదనడానికి మాత్రం సందేహించాల్సిన పని లేదు  కొన్ని చోట్ల నేపథ్య సంగీతం బాగుంది కానీ కొన్ని చోట్ల ఎఫెక్టివ్ గా అనిపించదు  రోమాలు నిక్కబొడుచుకోవాల్సిన సన్నివేశాల్లో బ్యాగ్రౌండ్ స్కోర్ సాత్వికంగా అనిపిస్తుంది  పాటలు కూడా మరీ క్లాస్ అయిపోయాయి  రెండు మెలోడీలు వినసొంపుగా ఉన్నా అవి సినిమా మూడ్ కు తగ్గట్లు లేవు  అజయ్ విన్సెంట్ ఛాయాగ్రహణం బాగుంది  తోట తరణి సెట్టింగ్స్ నీతా లుల్లా కాస్ట్యూమ్ డిజైనింగ్ సినిమాకు పెద్ద ప్లస్  ఈ రెండు విభాగాల్లో ‘బాహుబలి’ కంటే రుద్రమదేవి ఓ మెట్టు పైనే ఉంటుంది  గ్రాఫిక్స్ - విజువల్ ఎఫెక్టుల విషయంలో ఖర్చు - భారీతనం కనిపిస్తుంది  తనకున్న లిమిటేషన్స్ ను దాటి చాలానే ఖర్చు పెట్టాడు గుణ  శ్రీకర్ ప్రసాద్ ఎడిటింగ్ నీట్ గా ఉంది కానీ అనవసర సన్నివేశాలకు కత్తెర వేసే విషయంలో గుణశేఖర్ ఆయనకు స్వేచ్ఛ ఇచ్చినట్లు లేడు  అర గంటయినా కోత వేయాల్సింది  పరుచూరి సోదరులతో పాటు విపంచి రాజసింహ కలిసి రాసిన మాటలు చాలావరకు బాగున్నాయి  ప్రకాష్ రాజ్ అల్లు అర్జున్ పాత్రలకు రాసిన మాటలు హైలైట్  ముఖ్యంగా బన్నీకి రాసిన ప్రతి డైలాగ్ విజిల్స్ కొట్టిస్తుంది  సినిమాలో సమస్యంతా దర్శకుడితోనే  బన్నీని ఒప్పించడానికి షూటింగ్ సందర్భంగా అతణ్ని మెప్పించడానికి గోన గన్నారెడ్డి పాత్ర మీద ప్రత్యేక శ్రద్ధ పెట్టినట్లున్నాడు గుణ  ఆ శ్రద్ధ మిగతా పాత్రల విషయంలో కథనం విషయంలో కూడా పెట్టి ఉంటే ‘రుద్రమదేవి’ మరోలా ఉండేదే   చివరగా రుద్రమదేవి కోసం కాదు కానీ గోన గన్నారెడ్డి కోసం ఒక్కసారి!  
__________________________
 సుబ్రమణ్యం సాయిధరమ్ తేజ్ కాసుల కోసం ఏ పనికైనా రెడీ అనే రకం  తనను ఏమాత్రం అభిమానించని సవతి తల్లి - చెల్లి కోసం అమెరికాలో కష్టపడుతుంటాడు  తను ప్రేమించిన వాడి కోసం ఇంట్లో చూసిన సంబంధం వద్దనుకుని అమెరికా వచ్చేసిన సీత రెజీనా అతడికి పరిచయమవుతుంది  సీత ప్రేమించిన వాడు మోసం చేయడంతో ఆమెను సుబ్రమణ్యమే ఆదరిస్తాడు  కొన్నాళ్ల తర్వాత ఇద్దరూ కలిసి ఇండియాకు బయల్దేరతారు  సీతను దిగబెట్టడానికి ఆమె ఇంటికి వెళ్లిన సుబ్రమణ్యం అక్కడ తప్పనిసరి పరిస్థితుల్లో ఆమెకు భర్తగా నటించాల్సి వస్తుంది  మరి ఈ నాటకం ఎన్నాళ్లు కొనసాగింది సుబ్రమణ్యం - సీత తమ సమస్యల్ని పరిష్కరించుకుని ఎలా దగ్గరయ్యారు అన్నది మిగతా కథ   కథనం - విశ్లేషణ   హరీష్ శంకర్ తొలి సినిమా ‘షాక్’ దగ్గర్నుంచి మొన్నటి రామయ్యా వస్తావయ్యా వరకు గమనిస్తే అతనెప్పుడూ కొత్త కథల జోలికి పోలేదు  పాత కథల్నే రీసైకిల్ చేసి సినిమాలు తీశాడు  ఈ ప్రయత్నంలో కొన్నిసార్లు సక్సెస్ అయ్యాడు  కొన్నిసార్లు ఫెయిలయ్యాడు  ఈసారి కూడా అతను తన దారిలోనే నడిచాడు  పైగా తాను తీసిన సినిమా మొగుడుకావాలి - బావగారు బాగున్నారా తరహా కథతోనే అని ముందే చెప్పేసి తెలిసిన కథే చూడ్డానికి ముందే జనాల్ని మరింతగా ప్రిపేర్ చేసేశాడు   ఐతే ఇలా ప్రిపేర్ చేసినంత మాత్రాన సేఫ్ అనుకోవడానికేమీ లేదు  కథ కొత్తదైనా - పాతదైనా రెండున్నర గంటలు కూర్చోబెట్టడం సవాలే  ఓ మోస్తరు వినోదంతో ఆ సవాలును ఛేదించే ప్రయత్నం చేశాడు హరీష్  ట్రైలర్ చూసి సుబ్రమణ్యం ఫర్ సేల్’ మీద ఏ అంచనాలతో అయితే వస్తారో ఆ విషయంలో హరీష్ అండ్ కో నిరాశ పరచలేదు  భారీ అంచనాలేమీ పెట్టుకోకుండా కాలక్షేపం చేయడానికైతే సుబ్రమణ్యం కంపెనీ తీసుకోవచ్చు   ప్రథమార్ధంలో హీరో హీరోయిన్ల గిల్లికజ్జాలు ద్వితీయార్ధంలో ఫ్యామిలీ సెటప్ లో  ఎంటర్ టైన్ మెంట్ ఇలా రొటీన్ సినిమానే ట్రై చేశాడు హరీష్ శంకర్  ఐతే ‘రామయ్యా వస్తావయ్యా’ ఫుల్ ఎఫర్ట్ ఫస్టాఫ్ మీద పెట్టి ద్వితీయార్ధాన్ని గాలికొదిలేసిన హరీష్ ఈసారి ఆ తప్పు చేయలేదు  ప్రథమార్ధాన్ని సోసోగా నడిపించేసి ఫోకస్ మొత్తం సెకండాఫ్ మీద పెట్టాడు   ప్రథమార్ధంలో అమెరికా నేపథ్యంలో సాగే వ్యవహారమంతా మామూలుగా అనిపిస్తుంది  హీరోయిన్ వేరే అబ్బాయి కోసం రావడం అతడు మోసం చేయడం హీరో ఆమెను ఆదరించడం ఇదంతా చాలా చాలా రొటీన్ గా సాగిపోతుంది  బ్రహ్మానందం కామెడీ కూడా పెద్దగా వర్కవుట్ కాకపోవడంతో సుబ్రమణ్యంతో ప్రయాణం కష్టంగానే అనిపిస్తుంది  ఇంటర్వెల్ తర్వాత హీరోను హీరోయిన్ ఇంటికి చేరగానే ఇక అక్కడ ఒక్కొక్కర్ని టార్గెట్ చేసి వాళ్ల మనసులు గెలిచే రొటీన్ వ్యవహారంతో కథ నడుస్తుందేమో అని కంగారు పుడుతుంది కానీ హరీష్ కొంచెం భిన్నమైన దారిలో నడిచాడు  అది పెద్ద రిలీఫ్   ద్వితీయార్ధంలో తొలి గంట ‘సుబ్రమణ్యం ఫర్ సేల్’కు బలం  హరీష్ శంకర్ చమత్కారం వెటకారం అంతా ఈ గంటలోనే కనిపిస్తుంది  స్క్రీన్ ప్లే రేసీగా ఉండటం హరీష్ పెన్ను మంచి పంచ్ లు విదల్చడంతో కథనం చకచకగా ముందుకు సాగుతుంది  కథ ఎటు పోతోందో ఆలోచించనివ్వకుండా ప్రేక్షకుడిని ఎంటర్ టైన్ మెంట్ మాయలో పడేసి చకచకా క్లైమాక్స్ వరకు లాక్కెళ్లిపోతాడు దర్శకుడు  సాయిధరమ్-రెజీనాల కెమిస్ట్రీ సెకండాఫ్ కు ఆకర్షణగా నిలిచింది  రావు రమేష్ ఫిష్ వెంకట్ ల కాంబినేషన్ లో సాయిధరమ్ కామెడీ కూడా బాగా పండించాడు  బ్రహ్మి కూడా ఓ మోస్తరుగా నవ్వించాడు  ఐతే ప్రి క్లైమాక్స్ వరకు బాగా సాగిన కథనం చివరి పావు గంటలో గాడి తప్పింది  క్లైమాక్స్ లో ఫైట్ లేకుండా ఎమోషన్ మీద నడిపించాలనుకోవడం ఓకే కానీ ఆ సన్నివేశాలు అనుకున్నట్లు పండలేదు  లెంగ్త్ ఎక్కువైంది  హీరోని సవతి తల్లితో కలపడం కోసం మరీ డ్రమటిక్ గా ఉండే సన్నివేశం పెట్టి సినిమా మీదున్న ఫీల్ చెడగొట్టాడు హరీష్   నటీనటులు   సాయిధరమ్ ది అంత ఛార్మింగ్ ఫేసేమీ కాదు  కానీ అతడి ఎనర్జీ - ఉత్సాహం అతడి మైనస్ లను కవర్ చేసి హీరో క్యారెక్టర్ తో ప్రేక్షకులు కనెక్టయ్యేలా చేస్తాయి  చిరంజీవి - పవన్ కళ్యాణ్ లను అనుకరిస్తూ మెగా అభిమానుల్ని సాయి ఉర్రూతలూగించాడు  సెకండాఫ్ లో పైజామాతో కనిపించే ఓ ఇరవై నిమిషాలు సాయిధరమ్ చెలరేగిపోయాడు  ఐతే సెంటిమెంటు సన్నివేశాల్లో సాయిధరమ్ చాలా మెరుగవ్వాలని క్లైమాక్స్ చూస్తే అర్థమైపోతుంది  సాయి వాయిస్ బాగుంది కానీ డైలాగ్ డెలివరీ కూడా మెరుగు పడాలి  డ్యాన్సుల్లో సాయి అదరగొట్టాడు  టాలీవుడ్ లో మోస్ట్ స్టైలిష్ డ్యాన్సర్ లలో పేరు తెచ్చుకునే టాలెంట్ అతడికుంది  రెజీనా మరోసారి తన ప్రతిభ చాటుకుంది  సాయిధరమ్ తో ఆమె కెమిస్ట్రీ పండింది  ఇన్నాళ్లూ నటనతోనే ఆకట్టుకున్న రెజీనా ఈ సినిమాతో గ్లామర్ విందు కూడా చేసింది  రావు రమేష్ ఓ టిపికల్ స్టయిల్ లో తన ప్రత్యేకత చాటుకున్నాడు  అతడి క్యారెక్టర్ని హరీష్ బాగా డిజైన్ చేశాడు  బ్రహ్మానందం క్యారెక్టర్ మరీ పేలిపోలేదు కానీ అలాగని తీసిపారేసేలా లేదు  ద్వితీయార్ధంలో బ్రహ్మి కూడా ఓ హ్యాండ్ వేశాడు  ఆదా శర్మ ‘సన్నాఫ్ సత్యమూర్తి’ తరహాలోనే ప్రాధాన్యం లేని క్యారెక్టర్ చేసింది  నాగబాబు - సుమన్ - అజయ్ - నరేష్ పాత్రలకు తగ్గట్లు నటించారు   సాంకేతిక వర్గం   మిక్కీ జే మేయర్ తన స్టయిల్ కు భిన్నమైన మ్యూజిక్ ఇచ్చాడు  మిక్కీ మార్కు మెలోడీలు లేకపోయినా పాటలు బాగానే వున్నాయి  సినిమాకు తగ్గ ఊపున్న పాటలిచ్చాడతను  సాంగ్స్ అన్నీ కథనంలో ఇమిడిపోయాయి  బ్యాగ్రౌండ్ స్కోర్ కూడా ఓకే  రామ్ ప్రసాద్ ఛాయాగ్రహణం కలర్ ఫుల్ గా ఉంది  దిల్ రాజు సినిమా నిర్మాణ విలువల గురించి చెప్పాల్సిన పని లేదు  ఐతే హరీష్ అన్నట్లు సినిమాకు అమెరికా బ్యాగ్రౌండ్ అవసరమా అంటే లేదనే చెప్పాలి  ముగ్గురు రచయితలు కలిపి అందించిన స్క్రీన్ ప్లే ప్రథమార్ధంలో కొంచెం ఎగుడుదిగుడుగా సాగింది కానీ ద్వితీయార్ధంలో రేసీగా సాగింది  హరీష్ డైరెక్టరుగా గబ్బర్ సింగ్ - మిరపకాయ్ స్థాయి పనితనం చూపించలేదు కానీ మళ్లీ ఫామ్ అందుకునే ప్రయత్నమైతే చేశాడు  హరీష్ మార్కు మాటలు సినిమాలో చాలానే ఉన్నాయి  పంచ్ లు చాలాచోట్ల పేలాయి   చివరగా  పైసా వసూల్ సుబ్రమణ్యం!  
__________________________
  డిగ్రీ మధ్యలో వదిలేసిన కళ్యాణ్ నితిన్ ఉద్యోగం కోసం హైదరాబాద్ వస్తాడు  చాలా ప్రయత్నాలు చేసిన అతడికి ఉద్యోగం దొరకదు  ఐతే ఓ బట్టల దుకాణంలో సూపర్ వైజర్ గా పని చేసే కావ్య యామి గౌతమ్ కోసమని ఫ్రెండు పని చేస్తున్న కంపెనీలో కొరియర్ బాయ్ గా చేరతాడు కళ్యాణ్  ఆమె వెంట తిరుగుతూ ఆమెను మెప్పించే పనిలో ఉండగా అనుకోకుండా అతడి చేతికో కొరియర్ వస్తుంది  ఆ కొరియర్ లో ఓ పెద్ద కుంభకోణానికి సంబంధించిన సమాచారం ఉంటుంది  దీంతో దాన్ని చేజిక్కించుకోవడానికి ఆ కుంభకోణం వెనుకున్న వ్యక్తులు కళ్యాణ్ వెంట పడతారు  ఇంతకీ ఆ కొరియర్లో ఉన్న సమాచారమేంటి ఆ కుంభకోణమేంటి ఆ  కొరియర్ ను చేరాల్సిన చోటికి చేర్చి కళ్యాణ్ ఈ ముఠా ఆట కట్టించాడా లేదా అన్నది మిగతా కథ   కథనం - విశ్లేషణ   హాలీవుడ్ సినిమాలు గంటన్నరో గంటా ముప్పావో ఉంటాయి  వాళ్లు ప్రధానంగా కథ మీదే దృష్టిపెడతారు  కానీ మనకు ఫైట్లు - పాటలు - కామెడీ ట్రాకులంటూ అదనపు హంగులు తప్పవు కాబట్టి అవన్నీ కలిపేసరికి నిడివి రెండుంబావు లేదా రెండున్నర గంటలవుతుంటటుంది  ఐతే రెగ్యులర్ కమర్షియల్ సినిమాలకు ఈ హంగులు జోడించడాన్ని అర్థం చేసుకోవచ్చు  కానీ ‘కొరియర్ బాయ్ కళ్యాణ్’ లాంటి థ్రిల్లర్ సినిమాకు కూడా ఈ అతకని హంగులు జోడించడమే ఇబ్బంది  మంచి కథ ఉన్నా ఆ కథ చుట్టూ అల్లుకున్న కథనం కూడా బాగున్నా కమర్షియల్ యాంగిల్లో ఆలోచించి జత చేసిన లవ్ ట్రాక్ పాటలు ఈ సినిమాకు ప్రతికూలంగా మారాయి   గంటా 45 నిమిషాల తక్కువ నిడివితో సినిమా తీసిన దర్శకుడు తన సినిమాను ‘థ్రిల్లర్’ బాటలో నడిపించిన గంట సమయం వరకు మెప్పించాడు  ఐతే మిగతా సమయంలో వచ్చే రొటీన్ లవ్ ట్రాక్స్ పాటలు ఇబ్బంది పెడతాయి  నిడివి తక్కువే అయినప్పుడు నేరుగా కథలోకి దిగిపోయి ఉంటే ఈ అదనపు హంగుల మీద దృష్టి పెట్టకుండా ఉండుంటే ‘కొరియర్ బాయ్ కళ్యాణ్ మంచి థ్రిల్లర్ అయి ఉండేది  దర్శకుడు కథకు కట్టుబడి తీసిన సన్నివేశాలు మాత్రం ఆకట్టుకున్నాయి    హాలీవుడ్ సినిమా ‘ప్రీమియం రష్’కు దీనికి ఏ సంబంధం లేదని దర్శకుడన్నా అతను ఎంచుకున్న ‘స్టెమ్ సెల్’ పాయింట్ ను పక్కనబెడితే కథనమంతా ప్రీమియం రష్ తరహాలోనే సాగుతుంది  హీరో దగ్గరున్న కొరియర్ ను డెలివరీ కాకుండా చూడ్డానికి విలన్ గ్యాంగ్ ప్రయత్నించడం అనేది అక్కడా ఇక్కడా కామన్ పాయింట్  స్టెమ్ సెల్స్ నేపథ్యంలో కథ రాసుకోవడం వల్ల ఈ సినిమా మూడేళ్ల ముందు  మొదలైనా ఇప్పటికీ కంటెంపరరీగానే అనిపిస్తుంది  ఒక ఊహాజనితమైన పాయింటుతో ఆసక్తికరంగానే కథ రాసుకున్నాడు ప్రేమ్ సాయి  నితిన్ అన్నట్లు ఇది ‘యునీక్’ పాయింటే   సినిమా ఆరంభం నుంచి మూల కథ చుట్టూ తిరిగే సన్నివేశాలు ఆసక్తి రేపుతాయి కానీ ఐతే హీరో పరిచయ సన్నివేశాలు లవ్ ట్రాక్ సాదాసీదాగా అనిపిస్తాయి  పైగా పాటలు కథనానికి అడ్డుపడతాయి  ఐతే ఇంటర్వెల్ కు ముందు కథ ట్రాక్ మీదికి వస్తుంది  45 నిమిషాల నిడివి గల ద్వితీయార్దంలో కథనం రేసీగా ఉండటంతో సమయం బాగానే గడిచిపోతుంది  ఐతే ఇక్కడ కూడా దర్శకుడిని ‘కమర్షియల్’ హంగుల బలహీనత వెంటాడింది  అవసరం లేని కామెడీ సీన్ ఓ పాట కథనానికి అడ్డం పడతాయి  వాటిని పక్కనబెట్టేస్తే ప్రేక్షకులు చివరి అరగంట బాగానే ఎంగేజ్ అవుతారు  క్లైమాక్స్ లో హీరో విలన్ కథ ముగించే సీన్ బాగుంది   దర్శకుడు హీరోను చాలా మామూలుగా చూపించాడు  అతడితో వీరోచిత విన్యాసాలు చేయించలేదు  క్లైమాక్స్ లో విలన్ల పని పట్టే విషయంలోనూ హీరో సామాన్యుడిలాగే ప్రవర్తిస్తాడు  ఈ విషయంలో తెలుగు సినిమా కమర్షియల్ సూత్రాలకు భిన్నంగా వ్యవహరించిన ప్రేమ్ సాయి సినిమా అంతా ఇలాగే తీసే ప్రయత్నం చేస్తే బావుండేది   నటీనటులు   నితిన్ బాయ్ నెక్స్ట్ డోర్ క్యారెక్టర్ లో ఆకట్టుకున్నాడు  అతడి నటన బాగుంది  ఐతే స్టైలింగ్ విషయంలోనే జాగ్రత్త పడాల్సింది  మధ్య తరగతి కుర్రాడిగా నటిస్తున్నపుడు ఆహార్యం అలాగే ఉండేలా చూసుకోవడం ముఖ్యం  బేసిగ్గా నితిన్ పక్కింటి కుర్రాడిలాగే కనిపిస్తాడు కాబట్టి సర్దుకోవచ్చు కానీ హీరోయిన్ మాత్రం మిస్ ఫిట్ అయింది  యామి గౌతమ్ లాంటి మోడర్న్ లుక్ తో కనిపించే హీరోయిన్ బట్టల షాపులో పని చేసే మామూలు అమ్మాయిగా సూటవ్వలేదు  ఆమె పాత్ర కూడా అంతంతమాత్రంగానే ఉంది  హర్షవర్ధన్ సురేఖావాణి రాజేష్ బాగా చేశారు  అశుతోష్ రాణా నాజర్ రవిప్రకాష్ పాత్రలకు తగ్గట్లు నటించారు  సప్తగిరి కామెడీ గురించి చెప్పడానికేమీ లేదు   సాంకేతికవర్గం   ‘కొరియర్ బాయ్ కళ్యాణ్’లో గాయకుడు కార్తీక్ మూడు పాటలు అనూప్ రూబెన్స్ ఓ పాట కంపోజ్ చేశారు  ఆ నాలుగు పాటలూ వినడానికి బాగానే ఉన్నాయి   ఓ లవ్ స్టోరీకైతే ఇవి బాగానే కుదిరి ఉండేవి  కానీ ఈ సినిమాకు అడ్డం పడ్డాయి  సందీప్ చౌతా బ్యాగ్రౌండ్ స్కోర్ పర్వాలేదు  నిర్మాణ విలువలు ఓకే  ప్రేమ్ సాయికి కోన వెంకట్ హర్షవర్ధన్ ‘మాట’ సాయం చేశారు  ఐతే సినిమాలో మాటలకు  పెద్దగా ప్రాధాన్యం లేదు  ప్రేమ్ ను కథ విషయంలో అభినందదించాలి  లవ్ ట్రాక్ కథకు అవసరమే లేదంటే దాన్ని అతను డీల్ చేసిన తీరు కూడా బాలేదు  దర్శకుడిగా అతడికి పాస్ మార్కులు వేయొచ్చు   చివరగా   ‘కొరియర్’లోనే విషయమంతా ఉన్నపుడు దానిమీదే దృష్టిపెట్టాల్సింది  కానీ ‘ప్రేమ’లో పడి డ్యూయెట్లేసుకోవడం వల్ల డెలివరీ కొంచెం లేటైంది   
__________________________
  మయూరినయనతార ఓ జూనియర్ ఆర్టిస్ట్  సినిమాలంటే ఇష్టపడే అర్జున్అరి అనే వ్యక్తిని ప్రేమించి పెళ్లి చేసుకుంటుంది  అయితే పెళ్లైన మూణ్నెల్లకే మయూరి గర్భవతి అవుతుంది  అది అర్జున్కి ఇష్టం వుండదు  ఎందుకంటే మయూరిని సినిమాల్లో హీరోయిన్ గా లీడ్ రోల్స్ వేయించి నాలుగు డబ్బులు సంపాదించాలనేది అర్జున్ ఆలోచన  దాంతో మయూరిని అబార్షన్ చేయించుకోమంటాడు  అందుకు మయూరి నిరాకరించి భర్తతో విడిపోతుంది  ఇలా భార్యభర్తలిద్దరూ ఎవరికి వారు విడిపోయి జీవిస్తుంటారు  అయితే మయూరికి ఓ చిన్నపాప పుడుతుంది  చంటిపాప పోషణ బరువు అవుతుంది  కష్టాలు చుట్టుముడుతాయి  దాంతో ఆమె ఓ నిర్ణయానికి వస్తుంది  అదేంటంటే తన మిత్రురాలు స్వాతిలక్ష్మీప్రియ ఆమె స్నేహితులు కలిసి చీకటి అనే ఓ హార్రర్ సినిమాను తెరకెక్కించి వుంటారు  ఆ సినిమాను ఎవరైతే భయపడకుండా చూస్తారో వారికి రూ 5లక్షలు బహుమతి ఇస్తున్నట్టు చెబుతుంది  అందుకు నయనతార ఒప్పుకుని సినిమాను చూడ్డానికి రెడీ అవుతుంది  ఆ సినిమాను చూసే క్రమంలోనే తను ఎవరు ఆ సినిమాకు తనకు ఉన్న సంబంధం ఏమిటి అనేది మయూరికి తెలుస్తుంది  మరి ఆ సినిమాలో మయూరికి సంబంధించిన విషయాలు ఏమున్నాయనేది తెలుసుకోవాలంటే సినిమా చూడాల్సిందే!  కథనం - విశ్లేషణ   ఇప్పటి వరకు తెలుగు తమిళ భాషల్లో చాలానే హార్రర్ డ్రామా స్టోరీలు వచ్చాయి  తెలుగులో హార్రర్ సినిమాలకు రామ్ గోపాల్ వర్మ పెట్టింది పేరు  అతను తీసినన్ని సినిమాలు తెలుగు టాప్ డైరెక్టర్లు ఎవరూ తీయలేదు  ఈ మధ్య కాలంలో ఈ ట్రెండ్ ను తమిళంలో లారెన్స్ కొనసాగిస్తున్నాడు  వరుసగా ముని - కాంచన - గంగ ఇలా మూడు సినిమాలు తీసి హిట్లు కొట్టాడు  లారెన్స్ ఇన్స్ పిరేషన్ ని తీసుకున్నాడో ఏమో కొత్త డైరెక్టర్ అశ్విన్ శరవన్ కూడా ఓ ఫుల్ లెంగ్త్ హార్రర్ డ్రామా స్టోరీని ఎంచుకుని తెరకెక్కించాడు  అవుట్ అండ్ అవుట్ హార్రర్ బేస్డ్ మూవీని తీయాలనే ఉద్దేశంతో సినిమా ఫస్ట్ నిమిషం మొదలు కొని చివరి దాకా ఒకే బేస్ లో హార్రర్ తో ప్రేక్షకులను భయపెట్టేశాడు  ఇంతకు ముందు లారెన్స్ తీసిన సినిమాల్లో కాస్త కామెడీ అయినా వుండేది  ఇందులో అదేమీ లేకుండా పూర్తిస్థాయిలో ప్రేక్షకులు భయంతో కుర్చీకి అతుక్కుపోయేలా సినిమాను తెరకెక్కించాడు    ఎంచుకున్న కథ కూడా హార్ట్ టచింగ్ వుండటంతో ఓ రకంగా ఇందులో దెయ్యంలా కనిపించే మాయా పట్ల ప్రేక్షకులకు కొంత సాఫ్ట్ కార్నర్ ఉంటూనే భయపడేస్తూ వుంటారు  అలా సినిమాను ఆద్యంతం క్యారీ చేయడంలో దర్శకుడు వందశాతం విజయం సాధించాడు  చివర్లో ఓ పది నిమిషాలు కథను డ్రాగ్ చేసినట్లు అనిపించినా ఓవర్ ఆల్ గా ప్రేక్షకులు ఓ మంచి హార్రర్ మూవీ చూశాం అనే భావంతోనే థియేటర్ నుంచి భయటకు వస్తారు   ఇందులో రెండు ప్రేమకథను అల్లుకుని దర్శకుడు మంచి పని చేశాడు  అందులో ఒకటి మయూరి తల్లి మాయా మాథ్యూస్ ది  మరొకటి మయూరిది  మాయా మాథ్యూస్ ఇందులో చివరి వరకు ఎవరనేది రివీల్ చేయకపోయినా ఆమె స్టోరీ వింటే మాత్రం ప్రేక్షకుల హృదయాలకు హత్తుకుంటుంది  మాయా మాథ్యూస్ అనే ఓ గొప్పింటి అమ్మాయి ప్రేమించి పెళ్లి చేసుకుంటుంది  వారి మొదటి యాన్నివర్శరీ రోజుకి ఆమె గర్భవతి అయివుంటుంది  అదే రోజు తన భర్తకు ఓ లవర్ వుందని తెలుస్తుంది  అయితే అదే రోజు తన భర్త మరణిస్తాడు  అతని మరణానికి కారణం మాయా మాథ్యూస్ కారణమని ఆమెను తీసుకెళ్లి మాయావనంలో వున్న అసైలం అనే మానసిక వికలాంగులు వుండే చోట వుంచుతారు  అయితే అక్కడ కొంత మంది వీరిపై కొత్త కొత్త డ్రగ్స్ ను ప్రయోగిస్తూ జంతువుల కంటే హీనంగా చూస్తుంటారు  మాయా ఒక బిడ్డకు తల్లి అవుతుంది  అయితే ఆ బిడ్డను అక్కడ డ్రగ్స్ ప్రయోగించే కొందరు వ్యక్తులు ఆమె నుంచి దూరం చేస్తారు  కన్నబిడ్డ దూరం కావడంతో ఆమె మతిస్థిమితం కోల్పోయి ఆత్మహత్య చేసుకుంటుంది  ఆమె ఆత్మహత్య చేసుకున్నప్పుడు ఆమె చేతికి ఓ వజ్రాల వుంగరం వుంటుంది  ఆ వుంగరం ఏమైందనే ప్రధానాంశంతోనే సినిమా కథను నడిపించాడు దర్శకుడు  ఇది చాలా ఇంట్రెస్టింగ్ గా వుంటుంది    కథను నడిపించిన స్క్రీన్ ప్లే అయితే బాగుంది కానీ కథలోనే కొంత క్లారిటీ కొరవడింది  కొన్ని క్యారెక్టర్ లను అనవసరంగా చొప్పించి ఆ పాత్రలకు జెస్టిఫికేషన్ ఇవ్వకుండా ముగించేశాడు  ఇందులో మయూరి భర్త అర్జున్ మరో పాత్రలో వసంత్ గా కూడా కనిపిస్తాడు  ఇది కొంత కన్ ఫ్యూజన్ కలిగిస్తుంది  చివరి వరకు మయూరి భర్త ఎవరనేది సస్పెన్స్ కొనసాగించి చివరకు అర్జున్ యే మయూరి భర్త అనేలా రివర్స్ స్క్రీన్ ప్లే చేసి చూపించడం అంత కన్వెన్సింగ్ గా అనిపించదు  రామ్ అనే వ్యక్తి తన మిత్రురాలు కేథరిన్ తో కలిసి మాయా వనంలో ఉంగరం కోసం సమాధులు తవ్వేటప్పుడు ఉంగరం లేదు నిర్మాత వద్ద వుంది  ఆ విషయం నాకు దర్శకుడు ఆర్కే చెప్పాడని చెబుతాడు  అయినా రామ్ అనే వ్యక్తి వజ్రాల వుంగరం కోసం తవ్వుతూనే ఉంటాడు  ఈ సీన్ కూడా అంతగా కనెక్ట్ కాదు  అలాగే క్లైమాక్స్ లో మయూరి అర్జున్ పరుగెత్తుకుంటూ పోతూ ఓ పెద్ద క్యాటిల్ ట్రాప్ గుంటలో పడిపోతారు  అక్కడ కూడా వీరిద్దరికీ ఏమీ సంబంధం లేనట్టు చూపించాడు  అలాగే థియేటర్ లో మయూరి సినిమా చూస్తున్నప్పుడు ఆమె తల్లి మాయా దెయ్యం రూపంలో వచ్చి ఆమె కళ్లను మూసిపెడుతుంది  అయితే అక్కడే తన వుంగరాన్ని ధరించి వున్న చీకటి చిత్ర దర్శకుడిని మాత్రం వదిలేసి వెళుతుంది  ఎప్పుడో క్లైమాక్స్ లో అతన్ని చంపేస్తుంది  క్లైమాక్స్ అంతా కొంచెం డ్రాగ్ చేసినట్టే అనిపిస్తుంది  ప్రీ క్లైమాక్స్ లో సినిమా కొంచెం స్లో అయ్యి మొదటి నుంచి మెయింటైన్ చేసిన టెంపోకి బ్రేక్ వేసినట్టవుతుంది  ప్రీ క్లైమాక్స్ లో ఉంగరం కోసం తవ్వే సీన్ చూపిస్తే  ఉంగరం కోసమే లేని దెయ్యాలు వున్నాయనే అపోహలు సృష్టించి అక్కడికి ఎవరు రాకుండా చేస్తూ ఒక వేళ ధైర్యం చేసి వచ్చిన వారిని వీరే చంపేస్తున్నారేమో అనుమానం ప్రేక్షకులకు కలుగుతుంది  ఇలాంటి చిన్న చిన్న పొరపాట్లు మినహా సినిమా ఆద్యంతం ఆడియన్స్ ను భయపెట్టించేస్తుంది  ఇందులో దర్శకుడి ప్రతిభే ఎక్కువగా వుంది   నటీనటులు   నయనతార ఓ మధ్యతరగతి యువతిగా బాగా నటించింది  ఆమె హావ భావాలు సైతం అలాగే వుంటాయి  నటనకు ప్రాధాన్యం వున్న సినిమా కాబట్టి ఇందులో మాగ్జిమమ్ తన ప్రతిభను కనబరచింది  ఓ బిడ్డకు తల్లిగా ఎలా వుండాలో అలా తన మేకేవోర్ చేయించుకుంది  ఇందులో మరో చెప్పుకోదగ్గ క్యారెక్టర్ ఏదైనా ఉందా అంటే  అది నయనతారా స్నేహితురాలిగా నటించిన లక్ష్మీప్రియ క్యారెక్టర్ ఆమె కూడా చాలా నాచురల్ గా నటించింది  ఆపదలో వుండే స్నేహితురాలిగా చాలా క్యాజువల్ గా నటించింది  తనకు ప్రాణ సమానమైన స్నేహితురాలు ఆపదలో వుంటే ఎలాంటి భావాలు పలికిస్తారో అలాంటి భావాలు చాలా చోట్లనే పలికించింది  ముఖ్యంగా మయూరి సినిమాను చూడటానికి థియేటర్ లో కూర్చునప్పుడు ఆమె చూపించిన ఆప్యాయత చాలా కన్వెన్సింగ్ గా వుంది  ఇందులో దర్శకుడి పాత్రలో నటించిన మైమ్ గోపీ పాత్రకు కూడా చాలా ఇంపార్టెన్స్ వుంది  అతడు కూడా దర్శకుడికి ఎలాంటి లక్షణాలుంటాయో అలాంటి లక్షణాలను తన నటనతో అద్భుతంగా చూపించారు  ముఖ్యంగా చివర్లో చాలా బాగా నటించాడు  అలాగే మొదట్లో నయనతారతో చేయించే యాక్టింగ్ బాగా కనెక్ట్ అవుతుంది   సాంకేతిక నిపుణులు   ఈ సినిమాకు ప్లస్ ఏంటంటే దర్శకుడు ఎంచుకున్న కథ  ఇందులో స్థూలంగా చూస్తే రెండు కథలు ప్యార్ లల్ గా ప్రయాణం చేస్తూ వుంటాయి  సూక్ష్మంగా చూస్తే నాలుగు కథలు నడుస్తున్నట్టు అనిపిస్తుంది  వాటన్నింటినీ సింక్ చేయడంలో కాస్త తడబడినా చివరకు ఆడియన్స్ ను మాత్రం భయపెట్టేలా సినిమా తీసి సక్సెస్ అయ్యాడు  చివర్లో వచ్చే కొన్ని దెయ్యాలు మరి భయపెట్టేసే విధంగా చూపించాడు  దాంతో చిన్నపిల్లలు జడుసుకునే ప్రమాదమూ లేకపోలేదు  ఈ సినిమాకు సినిమాటోగ్రఫీ కూడా చాలా బాగా ఉపయోగపడింది  నైట్ ఎఫెక్ట్ లో చాలా భాగం షూట్ చేశారు  అందులో రెండు వేరియేషన్స్ ను చూపించాడు  ఒక చోట బ్లాక్ అండ్ వైట్ మరో చోట కలర్  చాలా రిచ్ క్వాలిటీతో సినిమాను తెరకెక్కించాడు  సినిమాకు బ్యాక్ గ్రౌండ్ స్కోర్ బాగుంది  భయపెట్టే చోట బాగా భయపెట్టేశాడు తన బ్యాక్ గ్రౌండ్ స్కోర్ తో  ఎడిటింగ్ మొదటి హాఫ్ ఆ తరువాత ఓ అరగంట బాగుంది  క్లైమాక్స్ ను కొంత ట్రిమ్ చేసుంటే బాగుండేది  సెకెండాఫ్ డ్రాగ్ లేకుండా వుండేలా తన కత్తెరకు పని చెప్పింటే సినిమా మరింత గ్రిప్పింగ్ గా వుండేది   చివరగా   మయూరి బాగా భయపెట్టేస్తుంది  కాస్త ధైర్యం చేసుకుని సినిమాకు వెళ్లండి   
__________________________
  శివాజీ కృష్ణ మంచు విష్ణు చదువు పూర్తి చేసి సెల్ఫ్ ఎంప్లాయిమెంట్ చూసుకున్న కుర్రాడు  అతడికి అనుకోకుండా అనామిక ప్రణీత అనే పెద్దింటి అమ్మాయి పరిచయమవుతుంది  తనను ఓ ప్రమాదం నుంచి కాపాడిన శివాజీ అంటే నచ్చి అతడితో డిన్నర్ కు వెళ్తుంది అనామిక  తర్వాత ఇద్దరూ కలిసి అనామిక ఫ్లాట్ కి వస్తారు  ఇంతలో కొంతమంది రౌడీలొచ్చి అనామికను కిడ్నాప్ చేస్తారు  శివాజీ కిడ్నాపర్లను వెంటాడినా ఫలితముండదు  పోలీసులకు చెప్పినా ప్రయోజనముండదు  ఆ తర్వాత శివాజీ నేరుగా తనే స్వయంగా అనామికను కాపాడ్డానికి బయల్దేరతాడు  ఆ క్రమంలో అతడికి విస్మయపరిచే విషయాలు తెలుస్తాయి  దీని వెనుక సెంట్రల్ మినిష్టర్ రిషి దేవ్ జేడీ చక్రవర్తి హస్తముందని తెలుస్తుంది  ఇంతకీ రిషి దేవ్ మనుషులు అనామికను ఎందుకు కిడ్నాప్ చేశారు అసలు రిషిదేవ్ ఏం చేశాడు శివాజీ అనామికను కాపాడి రిషి దేవ్ ఆట ఎలా కట్టించాడన్నది తెర మీదే చూడాలి   కథనం విశ్లేషణ  ఓ సినిమాను రీమేక్ చేస్తున్నారంటే అందులో ఏదో ప్రత్యేకమైన విషయం ఉంటుందని ఆశిస్తాం  ఆ క్రమంలో అంచనాలు పెంచుకుంటాం  ఐతే డైనమైట్ చూసే ముందు అలాంటి అంచనాలేమీ పెట్టుకోకుంటే బెటర్  ఎందుకంటే ఇది చాలా సింపుల్ గా సాగిపోయే యాక్షన్ థ్రిల్లర్  మెస్మరైజ్ అయిపోయే థ్రిల్లింగ్ ఎలిమెంట్స్ లేవు కానీ  తర్వాత ఏం జరుగుతుందని చివరిదాకా ఆసక్తి రేపడంలో మాత్రం డైనమైట్ విజయవంతమైంది  ఆఖరి వరకు ట్విస్టు రివీల్ చేయకుండా సస్పెన్స్ కొనసాగించేలా ఆడియన్స్ ని గెస్సింగ్ లో ఉంచేలా రాసుకున్న స్క్రీన్ ప్లే సినిమాకు హైలైట్   అయితే డైనమైట్తో వచ్చిన అతి పెద్ద సమస్య ఏంటంటే కథనానికి ఏమాత్రం బలం కాని యాక్షన్ సన్నివేశాలపై పాటలపై దృష్టిపెట్టడం  హీరో విలన్ పై గెలిచేది బుద్ధి బలంతోనే  అలాంటపుడు అతడితో మరీ అతిగా వీరోచిత విన్యాసాలు చేయించాల్సిన అవసరం ఏమొచ్చిందో ఏంటో మరి  తర్వాత ఏం జరుగుతుందా అని ఉత్కంఠ కలుగుతున్న సమయంలో అనవసరం అనిపించే లెంగ్తీ ఫైట్ల కారణంగా ఆసక్తి సన్నగిల్లిపోయింది  ఇక పాటల సంగతైతే చెప్పాల్సిన పని లేదు  ఒక్క పాట కూడా సినిమాకు అవసరం లేదనిపిస్తుంది   సినిమా థ్రిల్లర్ మోడ్ లోకి మారడానికి ఎక్కువ సమయం ఏమీ పట్టదు  అయినప్పటికీ ఆ కొద్ది సమయం కూడా భారంగానే గడుస్తుంది  హీరోహీరోయిన్ల పరిచయ సన్నివేశాలు అంత ఎఫెక్టివ్ గా లేవు  ఇక అసలు కథ మొదలయ్యాక మాత్రం ప్రేక్షకుడు ఎంగేజ్ అయిపోతాడు  పాటలు ఫైట్లు మధ్య మధ్యలో ఇబ్బంది పెట్టడం వల్ల బండి కొంచెం నెమ్మదిస్తున్న ఫీలింగ్ కలుగుతుంది కానీ వాటిని మినహాయిస్తే కథనం ఆసక్తికరంగానే సాగుతుంది  విలన్ నేరుగా రంగంలోకి దిగాక చివరి అరగంట ఉత్కంఠ రేపుతుంది  చివర్లో రైల్వే స్టేషన్ సీన్ కు సంబంధించి సన్నివేశాలు కన్ఫ్యూజ్ చేస్తాయి  పోలీసుల్ని హీరో తప్పుదోవ పట్టించి విలన్ ను తీసుకెళ్లే సన్నివేశం కొంచెం సిల్లీగా అనిపిస్తుంది  క్లైమాక్స్ ఓకే    డైనమైట్లో థ్రిల్లింగ్ ఎలిమెంట్స్ ఉన్నాయి కానీ సినిమాలో కొంచెం యాక్షన్ పాళ్లు తగ్గి ఉంటే బాగుండేదేమో అన్న ఫీలింగ్ కలుగుతుంది  ఎంత మినిస్టర్ అయినప్పటికీ మొత్తం వ్యవస్థను గుప్పెట్లో పెట్టేసుకుని తన ఇష్టానుసారం ఆపరేట్ చేయడం కంట్రోల్ రూంలోనే హత్య చేయడం చివర్లో అంతమంది పోలీసుల ముందే హత్య చేశాను ఏం చేస్తావు అని హీరోను చూసి అరవడం అతిగా అనిపిస్తుంది  హీరో విన్యాసాలు ఏ క్లాసు థియేటర్లలో బోర్ అనిపించినా బీ-సీ సెంటర్లకు బానే అనిపిస్తాయి    ట్రాఫిక్ పోలీసులు లాక్ చేసిన కారుని అతడెలా వేసుకెళ్లిపోతాడో యమస్పీడు మీదున్న ట్రైన్లోకి విలన్ తో సహా ఎలా వెళ్లిపోతాడో అర్థం కాదు  ప్రేక్షకుడి బుర్రకు అనుక్షణం పరీక్ష పెట్టడం థ్రిల్లర్ సినిమాల లక్షణం  అలాంటి సినిమాల్లో ఇలాంటి అదనపు హంగులు కొంచెం ఇబ్బంది పెట్టాయి   నిజానికి ఈ సినిమాకు పాటలు అవసరమయ్యే సన్నివేశాలే లేవు  కాకపోతే పాటలు తెలుగు సినిమా లక్షణం కాబట్టి క్షమించేయొచ్చు  హీరో హీరోయిన్ల మధ్య కెమిస్ట్రీ పండకపోవడం కూడా సినిమాలో చెప్పుకోవాల్సిన మైనస్  ఇంకా కరెక్టుగా చెప్పాలంటే ఆ సన్నివేశాలు ఈ సినిమాలో సింక్ అవలేదు   సినిమాలో హీరోయిన్ కోసం హీరో అంత కష్టపడటం ప్రేక్షకుడికి బానే ఉంది కానీ  ఆమె కిడ్నాప్ కు ముందే వారిద్దరి మధ్య ప్రేమ చిగురించి ఉంటే ఇంకా బాగా కనెక్టయ్యేది    తమిళ వెర్షన్ లోనూ లాజిక్ కి అందని అతిగా అనిపించే అంశాలు ఉన్నాయి  ఐతే తెలుగు వెర్షన్ కు వచ్చేసరికి హీరోయిజం బాగా ఎలివేటవ్వాలన్న ఉద్దేశంతో ఈ అవసరం లేని హంగుల మీద ఎక్కువ దృష్టిపెట్టారు    నటీనటుల   శివాజీ పాత్ర కోసం విష్ణు చాలా కష్టపడ్డ సంగతి సినిమా అంతటా కనిపిస్తూనే ఉంటుంది  లుక్ మార్చాడు బాడీ పెంచాడు యాక్షన్ సన్నివేశాల్లో బాగా కష్టపడ్డాడు  విష్ణు ఇందులో కొంచెం కొత్తగా కనిపించాడు అతడి నటన కూడా కాస్త భిన్నంగా సాగింది  క్లోజప్ షాట్స్ లో మునుపటితో పోలిస్తే పరిణతి చూపించాడు  ప్రణీత  అందం అభినయం ఓ మాదిరిగా అనిపిస్తాయి  నిజానికి ఆమెది కథలో కీలకమైన పాత్రే కానీ దాన్ని పేలవంగా తయారు చేశారు  హీరో పక్కన ఉందంటే ఉందన్నట్లు చూపించారు  సినిమాలో అందర్లోకి ఎక్కువ ఆకట్టుకునేది జేడీ చక్రవర్తి  చాలా సింపుల్ గా క్యారెక్టర్లోని కన్నింగ్ నెస్ ని కన్వే చేశాడు జేడీ  సరిగ్గా వాడుకోవాలే కానీ నెగెటివ్ క్యారెక్టర్లలో చితక్కొట్టేస్తానని చాటి చెప్పాడు జేడీ  సినిమాలో మిగతావన్నీ చిన్నా చితకా పాత్రలే   సాంకేతిక వర్గం   ఉన్నవే మూడు పాటలు  అవీ కథనానికి అడ్డం పడ్డాయి  పోనీ అవేమైనా వినసొంపుగా ఉన్నాయా అంటే అదీ లేదు  అచ్చు ఇంత పేలవమైన పాటలు ఇంతవరకు ఎప్పుడూ ఇచ్చినట్లు లేడు  బ్యాగ్రౌండ్ స్కోర్ మాత్రం ఓకే అనిపిస్తుంది  సతీష్ ముత్యాల ఛాయాగ్రహణం బాగుంది  ప్రథమార్ధంలో వచ్చే ఛేజ్ సీన్స్ అంత ఎఫెక్టివ్ గా లేవు కానీ ద్వితీయార్ధంలో కెమెరా పనితనం కనిపిస్తుంది  బి వి ఎస్ రవి రాసిన మాటల్లో మెరుపులేం లేవు  రీమేక్ కావడం వల్లో ఏమో దర్శకుడిగా దేవా కట్టా తన ముద్ర చూపించే ప్రయత్నమేమీ చేయలేదు  మూల కథలో జోక్యం చేసుకోలేదు  విష్ణు టీంతో కలిసి స్క్రీన్ ప్లేలో అక్కడక్కడా మార్పులు చేశాడు కానీ అవేమంత ఎఫెక్టివ్ గా లేవు   చివరగా  డైనమైట్ పేలింది  ఓ మోస్తరు సౌండుతో !  
__________________________
  లక్కరాజు అలియాస్ లక్కీ నాని ఓ మతిమరుపు మహారాజు  సాక్సులు తొడుక్కుని షూలు వేసుకోవడం మరిచిపోయే టైపు  ఫోన్లో మాట్లాడుతూ మాట్లాడుతూ దాన్ని అలాగే పక్కనబెట్టేసి వేరే పని మీద వెళ్లిపోయే రకం  ఈ మతిమరుపు వల్లే అతడికి పెళ్లి కూడా అవదు  తనకు పిల్లనివ్వడానికి వచ్చిన మామ గురించి మరిచిపోయి ఫ్రెండుతో ముచ్చట్లు చెబుతుంటాడు  దీంతో అతడికి మామ కావాల్సిన వ్యక్తి అతణ్ని అసహ్యించుకుని వెళ్లిపోతాడు  ఐతే ఇదే మతిమరుపు వల్ల అనుకోకుండా అతడి కూతురితోనే లావణ్య లక్కీకి పరిచయ భాగ్యం దక్కుతుంది  ఇద్దరూ ప్రేమించుకుంటారు  ఐతే తనను అసహ్యించుకున్న వ్యక్తే తనకు కాబోయే మావ అని లక్కీకి తెలుస్తుంది  ఇలాంటి స్థితిలో తన మతిమరుపు గురించి తన ప్రేయసికి తెలియకుండా తానెవరో తన మామకు చెప్పకుండా లక్కీ ఎలా మేనేజ్ చేశాడు చివరికి నిజాలు బయటపడిపోయాక ఏం చేశాడు అన్నది మిగతా కథ   కథనం విశ్లేషణ  డైరెక్టర్ మారుతికి మంచి సెన్సాఫ్ హ్యూమర్ ఉందన్న సంగతి అతను తీసిన తొలి రెండు మూడు సినిమాలతోనే అర్థమైంది  చాలా సింపుల్ గా  అనిపించే సన్నివేశాలతోనే వినోదం పండించగల నైపుణ్యం అతడి సొంతం  ఇక నాని సంగతి చెప్పాల్సిన పని లేదు  మామూలు సన్నివేశాల్లో కూడా తన నటనతో వెయిట్ తీసుకురాగలడు  కామెడీకి కాస్తంత ఛాన్స్ ఉన్నా ఆ సన్నివేశం పేలిపోయేలా చేయగలడు  అలాంటి డైరెక్టర్ ఇలాంటి హీరో జతకట్టాక వినోదానికి ఢోకా లేకపోయింది   హీరోకు మతిమరుపు ఈ పాయింటుతో కథ రాసుకున్నపుడే మారుతి సగం విజయం సాధించేశాడు  మన చుట్టూ ఇలాంటి క్యారెక్టర్లకు కొదవేం ఉండదు ఆ మాటకొస్తే ప్రతి వ్యక్తీ ఈ మతిమరుపుతో ఇబ్బంది పడే వాడే కాబట్టి ప్రేక్షకులు ఈజీగా కనెక్టయిపోయే అవకావశముంది  ఐతే సినిమా కాబట్టి కొంచెం డోసు పెంచి వినోదం పండించాడు మారుతి  అవసరమైనపుడు సినిమాటిక్ లిబర్టీ తీసుకున్నాడు   మతిమరపు హీరోతో సినిమాకు కమిటవుతుంది హీరోయిన్  కానీ హీరో థియేటర్ కు రాడు  ఆమె థియేటర్ నుంచి కోపంగా అతడి దగ్గరికొస్తే హీరో క్యారమ్స్ ఆడుతుంటాడు  ఆమెకు ఒళ్లు మండిపోతుంది  కోపంగా అతడివైపు  వెళ్తుంటే శంకర్ దాదా ఎంబీబీఎస్లో అబ్బాజాన్ సీన్ గుర్తుకొచ్చేస్తుంది హీరోకు  మొత్తానికి ఆ సమయానికి అలా కవర్ చేసేస్తాడు  ఇలాంటి ఫన్నీ కవరింగులతో సాగిపోతుంది ప్రథమార్ధమంతా   ఏ మతిమరుపు వల్లైతే హీరో పెళ్లి కాకుండా ఇబ్బంది పడుతున్నాడో తనకు మావ కావాల్సిన వ్యక్తితో ఛీకొట్టించుకున్నాడో అదే మతిమరుపు వల్ల హీరోయిన్ తో పరిచయం జరిగి ప్రేమలో పడేలా చేయడం బాగుంది  సినిమాకు మంచి ఆరంభాన్నిచ్చిన సన్నివేశమిది  ఇక అక్కణ్నుంచి హీరోయిన్ దగ్గర హీరో మతిమరుపు కవరింగులతో ప్రథమార్ధం చకచకా సాగిపోతుంది  ఐతే ప్రథమార్ధం వరకు రిఫ్రెషింగ్ అనిపించిన సినిమా ద్వితీయార్ధంలో రొటీన్ టర్న్ తీసుకోవవడమే నిరాశ పరుస్తుంది  హీరో తన ప్లేసులో ఇంకొకణ్ని పెట్టి అవతలి వాళ్లను కన్ఫ్యూజ్ చేసే లాజిక్ లేని రొటీన్ ఫార్ములా కామెడీ ట్రాక్ లతో ద్వితీయార్ధం సాగుతుంది  ఐతే కామెడీ పండితే రొటీన్ అయినా క్షమించేసే ప్రేక్షకులకు ఇది పెద్దగా ఇబ్బంది అనిపించదు   ప్రథమార్ధమంతా నానీనే కామెడీ బాధ్యత మోస్తే  ద్వితీయార్ధంలో అతడికి వెన్నెల కిషోర్ కూడా తోడయ్యాడు  ఇద్దరూ కలిసి కొన్ని కామెడీ అదరగొట్టేశారు  వాళ్లిద్దరి కెమిస్ట్రీ భలేగా పండింది  ఆరంభంలో పాత్రల పరిచయం అయిపోగానే ఇక క్లైమాక్స్ వరకు కథేంటన్నది ఏ ప్రేక్షకుడైనా ఇట్టే పసిగట్టేస్తాడు  ప్రిక్లైమాక్సులో హీరో దొరికిపోతాడని చివరికి అతడి ప్రేమలో నిజాయితీ అర్థం చేసుకుని మనసేంటో అర్థం చేసుకుని హీరోయిన్ అతడికి దగ్గరవుతుందని ఈజీగా గెస్ చేయొచ్చు కాకపోతే హీరోయిన్ తండ్రి పాత్రతో చిన్న ట్విస్టు ఇచ్చాడు మారుతి  అది కొంచెం భిన్నంగా అనిపిస్తుంది  ప్రిక్లైమాక్స్ లో కొంచెం ఎమోషన్ పండించిన దర్శకుడు  మళ్లీ క్లైమాక్స్ పాత దారిలోకి వెళ్లిపోయి సినిమాను సరదాగా ముగించాడు    కథలో కొత్తదనం లేకపోవడం ప్రేక్షకుల అంచనాలకు తగ్గట్లు సాగడం మైనస్ అయితే ఎక్కడా బోర్ కొట్టకుండా వినోదాత్మకంగా సాగిపోవడం భలే భలే మగాడివోయ్లోని అతి పెద్ద సానుకూలత  హీరో క్యారెక్టర్ దాన్ని నాని పండించిన తీరు సినిమాకు ప్రధాన ఆకర్షణ  కేవలం బ్లడ్ ఇచ్చినందుకు హీరోయిన్ హీరో ప్రేమలో పడిపోవడం ఆమె తండ్రి అలాంటోణ్ని అల్లుణ్ని చేసుకోవడం కంటే అదృష్టమా అనడం ఓ సైంటిస్టు సరైన కారణాలు లేకుండానే హీరోను విలన్ని నమ్మేయడం ఇవన్నీ కొంచెం సిల్లీగా అనిపిస్తాయి  విలన్ అజయ్ క్యారెక్టర్ కూడా సరిగా తీర్చిదిద్దలేదు  హీరో హీరోయిన్ల లవ్ స్టోరీ కూడా మామూలుగా అనిపిస్తుంది  ప్రధానంగా హీరో క్యారెక్టర్ మీద దృష్టిపెట్టి చాలా క్యారెక్టర్లను లైట్ తీసుకున్నాడు మారుతి  ఐతే కామెడీతో కనెక్టయిన వాళ్లు ఈ మైనస్ లను లైట్ తీసుకోవచ్చు   నటీనటులు    సరైన క్యారెక్టర్ పడితే దాన్ని నాని ఏ స్థాయికి తీసుకెళ్తాడో చెప్పడానికి ఈ మతిమరుపు క్యారెక్టర్ మరో ఉదాహరణ  నాని చేయకపోయి ఉంటే లక్కీ క్యారెక్టర్ అంతగా పండేది ఉండేది కాదు సినిమా ఇంత వినోదాత్మకంగా ఉండేది కాదనడంలో ఎలాంటి సందేహం లేదు  తనదైన కామెడీ టైమింగుతో లక్కీ క్యారెక్టర్ ను పండించాడతను   సినిమా అంతటా నవ్వించిన నాని సీరియస్ గా కనిపించేది డైలాగు చెప్పేది ఒకే ఒక్క సన్నివేశంలో  మామూలుగా అయితే ఇలాంటి కామెడీ ఫ్లేవర్ ఉన్న సినిమాలో ఆ సన్నివేశం అసహజంగా అనిపించాలి  కానీ అక్కడ నాని ఉండటం వల్లే ఆ సీన్ అలాంటి ఫీలింగ్ కలగదు  లావణ్య త్రిపాఠి నానికి సరైన జోడీ అనిపించుకుంది  అందాల రాక్షసి తర్వాత మళ్లీ అంత అందంగా కనిపించింది లావణ్య  అభినయం కూడా ఓకే  కొన్ని చోట్ల సన్నివేశాలకు తగ్గ ఎక్స్ ప్రెషన్స్ ఇవ్వకపోయినప్పటికీ ఆమె లావణ్యం ఆ తప్పుల్ని కవర్ చేసింది  హీరోయిన్ తండ్రిగా మురళీ శర్మ ఫుల్ లెంగ్త్ రోల్ లో కనిపించి మెప్పించాడు  వెన్నెల కిషోర్ కనిపించినంతసేపూ నవ్వించాడు  నాని తర్వాత నవ్వులన్నీ అతడివే  అజయ్ నరేష్ సితార ప్రవీణ్ శ్రీనివాసరెడ్డి పాత్రలకు తగ్గట్లు నటించారు   సాంకేతికవర్గం   గోపీసుందర్ పాటలు బావున్నాయి  ఎందరో మహానుభావులు పాటను డిఫరెంట్ గా ట్యూన్ చేశాడు  మొట్టమొదటిసారి పాట కూడా బావుంది  బ్యాగ్రౌండ్ స్కోర్ మాత్రం కొన్ని చోట్ల ఏదో మాస్ సినిమాల తరహాలో మరీ లౌడ్ గా అనిపిస్తుంది  నిజార్ షఫి ఫొటోగ్రఫీ సూపర్బ్  సినిమా అంతటా విజువల్స్ కలర్ ఫుల్ గా ఆహ్లాదంగా అనిపిస్తాయి  గీతా ఆర్ట్స్ యువి క్రియేషన్స్ కలిసి నిర్మించారంటే నిర్మాణ విలువల గురించి చెప్పేదేముంది  ఒక పెద్ద హీరో సినిమా చూస్తున్న ఫీలింగ్ కలుగుతుంది  రిచ్ ఫారిన్ లొకేషన్స్ లేకపోవచ్చు కానీ సినిమా క్వాలిటీకి ఎక్కడా ఢోకా లేదు  మారుతి హీరో క్యారెక్టర్ రాసుకోవడంలోనే మార్కులు కొట్టేశాడు  దాని చుట్టూనే వినోదాన్ని నింపాడు  ఐతే ఫస్టాఫ్ వరకు ఫ్రెష్ గా అనిపించిన అతడి ఆలోచనలు ద్వితీయార్ధం నుంచి రొటీన్ రూట్లోకి వచ్చేయడం కొంచెం నిరాశ కలిగిస్తుంది  ఐతే రైటర్ గా డైరెక్టర్ గా అతనెక్కడా కన్ఫ్యూజ్ కాలేదు  ప్రేక్షకుల్ని కన్ఫ్యూజ్ చేయలేదు  ఒకట్రెండు చోట్ల అతడిలో నిద్రాణంగా ఉన్న బూతు కాస్త బయటపడింది కానీ హద్దులు దాటలేదు  క్లీన్ ఫ్యామిలీ ఎంటర్టైనర్ గా భలే భలే మగాడివోయ్ని తీర్చిదిద్దడానికే చూశాడు  ఆ ప్రయత్నంలో విజయవంతమయ్యాడు   చివరగా - నాని భలే భలే సినిమా చల్తా చల్తా!!  
__________________________
 ‘కిక్’ కళ్యాణ్ దొంగతనాలు మానేసి పోలీసు ఉద్యోగంలో చేరాక అది బోర్ కొట్టేసి అమెరికాకు వెళ్లి సెటిలవుతాడు  అతడి కొడుకు రాబిన్ హుడ్ రవితేజ కళ్యాణ్ కంటే తేడాగా తయారవుతాడు  తండ్రి ఎదుటోళ్లను ఆనందంగా ఉంచడంలో కిక్కు వెతుక్కుంటే ఇతను తన కంఫర్టే అన్నింటికన్నా ముఖ్యం అనుకునే టైపు  తన తండ్రి ఆస్తిని ఎవరో రౌడీ కబ్జా చేశాడని తెలుసుకుని దాన్ని దక్కించుకోవడానికి హైదరాబాద్ కు వచ్చిన రాబిన్ ఓ రౌడీకి బుద్ధి చెబుతుండగా చూసిన ఓ వ్యక్తి నార్త్ ఇండియాలో ఠాకూర్ రవికిషన్ అనే దాదా ధాటికి విలవిలలాడుతున్న తన గ్రామానికి రాబిన్ అవసరం ఉందని భావిస్తాడు  తన గ్రామానికి వెళ్లి అక్కడి జనాలకు రాబిన్ గురించి వివరిస్తాడు  ఆ గ్రామస్థులంతా కలిసి రాబిన్ ను తమ గ్రామానికి రప్పిస్తారు  మరి ఠాకూర్ మీదకు రాబిన్ ను ఆ గ్రామస్థులు ఎలా ఉసిగొల్పారు రాబిన్ ఠాకూర్ కు ఎలా బుద్ధి చెప్పాడు అన్నది మిగతా కథ   కథనం - విశ్లేషణ   కొన్ని కథల్ని ఎంత ఫన్నీగా డీల్ చేసినా చెల్లిపోతుంది  అందుకు ‘రేసుగుర్రం’ ఓ ఉదాహరణ  ఓ ఆవారా కుర్రాడు హోం మంత్రిని గుప్పెట్లో పెట్టేసుకుని సడెన్ గా పోలీస్ అయిపోయి విలన్ని ఓ ఆటాడేసుకుంటే లాజిక్కుల గురించి పట్టించుకోకుండా ఏంటిది ఇంత సిల్లీగా ఉంది అనుకోకుండా ప్రేక్షకులు ఆ సినిమాకు బ్రహ్మరథం పట్టారు  ఐతే ఆ కథ పర్మిట్ చేసింది కాబట్టి ఏం చేసినా చెల్లిపోయింది  అన్ని కథలూ ఒకేలా ఉండవు  అన్నింటినీ ఒకే తీరులో నడిపిస్తామంటే కుదరదు  ఎమోషనల్ గా నడిపించాల్సిన కథను కూడా ‘రేసుగుర్రం’ తరహాలోనే సిల్లీగా లాగిస్తామంటే ఎలా చెల్లుతుంది గుండెను మెలిపెట్టేలా సాగాల్సిన సన్నివేశాల్నికూడా కామెడీగా మార్చేస్తే వాటితో ప్రేక్షకులు ఎలా కనెక్టవుతారు కిక్-2తో వచ్చిన ప్రధానమైన ఇబ్బంది ఇదే   విలన్- హీరోకి మధ్యశత్రుత్వాన్ని పెంచే సన్నివేశాలు  ప్రేక్షకుడు మనసుకు తాకవు  ఆ వైరం సినిమాటిక్ గా ఉంది  అక్కడ ప్రేక్షకుల అంచనాలు తారుమారయ్యాయి  ఎమోషన్ తేవడంలో వక్కంతం వంశీ సురేందర్ రెడ్డి జోడీ ఫెయిలైంది  హీరోకు విలన్ కు మధ్య ప్రత్యక్ష వైరం లేకుంటే ప్రేక్షకుడు ఆ కథతో కనెక్టవడని ‘ఊసరవెల్లి’ రుజువయినా  సేమ్ మిస్టేక్ రిపీటయ్యింది  మళ్లీ అలాంటి కథతోనే సాహసం చేశారు  అసలే హీరోకు విలన్ కు ప్రత్యక్ష వైరం లేకపోగా 2 గంటల 40 నిమిషాల నిడివిలో తొలి రెండు గంటలు హీరో విలన్ ఒకరికొకరు అసలు ఎదురే పడరు  రెండు గంటల తర్వాత కానీ వాళ్లిద్దరి మధ్య గొడవే మొదలవదు  అలాంటపుడు ప్రేక్షకుడికి ఏం ఎమోషన్ వస్తుంది  పోనీ ఈ రెండు గంటల్లో విలన్ అరాచకాల్ని గ్రామస్థుల బాధల్ని ఎస్టాబ్లిష్ చేయడానికి ఏమైనా ప్రయత్నం చేశారా అంటే అదేం లేదు  ఆరంభంలో ఓ పది నిమిషాలు విలనే తన అరాచకాల గురించి చిన్న లెక్చర్ దంచుతాడు  ఆ ఊరికి అతడు చేసిన అన్యాయం ఇదీ అంటూ ఏదో ఫ్లాష్ బ్యాక్ చూపించినట్లు చూపించి వదిలేస్తారు  అంతే ఇక ఆ తర్వాతంతా  ఆ ఊరివాళ్లు ఎక్కడో హైదరాబాద్ లో ఓ హీరో ఉన్నాడని నోటి మాటతో విని అతణ్ని రప్పించడానికి చేసే సిల్లీ ప్రయత్నాలతో అతనొచ్చాక విలన్ కు అతడికి గొడవ పెట్టడానికి చేసే అర్థ రహితమైన ప్లాన్లతో ప్రేక్షకుల సహనానికి పరీక్ష పెట్టేలా సాగుతుంది కిక్-2 కథనం   కిక్ సినిమాలో ప్రేక్షకుల్ని మెప్పించింది ప్రధానంగా వినోదం  ఆ దారిలో నడిచినంత వరకు కిక్-2 బాగానే అనిపిస్తుంది  రొటీనే అయినా ప్రథమార్ధంలో వచ్చే రవితేజ-బ్రహ్మి కామెడీ బాగానే వర్కవుటైంది  ‘కిక్’ సినిమాలో ప్రేక్షకులకు బాగా కిక్కిచ్చింది హీరో క్యారెక్టరైజేషనే  సీక్వెల్ లో ‘కంఫర్ట్’ కాన్సెప్ట్ తో ఇంకో భిన్నమైన క్యారెక్టరైజేషన్ ట్రై చేశారు  ప్రథమార్ధం వరకు ఆ కాన్సెప్ట్ బాగానే వర్కవుటైంది  ఇంట్రడక్షన్ దగ్గర్నుంచి తొలి అరగంటలో హీరో క్యారెక్టరైజేషన్ ను ఎస్టాబ్లిష్ చేసే సన్నివేశాల్లో సురేందర్ ప్రతిభ చూపించాడు  తనను కారుతో గుద్దేసి వెళ్లిపోయిన రౌడీకి హీరో బుద్ధి చెప్పే ఎపిసోడ్ ‘కిక్-2’ డబుల్ కిక్ ఇస్తుందనే ఆశలు రేపుతుంది  ఆ తర్వాత రవితేజ-బ్రహ్మి కెమిస్ట్రీ వర్కవుటవడంతో రొటీన్ గానే అయినా నవ్వించేశారు  పోసాని-కోవై సరళ కామెడీ ఎపిసోడ్ అతిగా అనిపించినా ప్రథమార్ధం వరకు బండి బాగానే నడిచిపోతుంది   ఐతే మూల కథతో సంబంధం లేనంతవరకు బాగా సాగిన కథనం ఎక్కడైతే కథలోకి అడుగుపెట్టిందో అక్కడి నుంచి గాడి తప్పింది  సగం సినిమా వరకు హీరో విలన్ ఎదురుపడకపోవడమే చిత్రమంటే ద్వితీయార్ధంలో కూడా ఇద్దరికీ వైరం మొదలవడానికి దాదాపు గంట పడుతుంది  ఈ మధ్యలో హీరోకు విలన్ కు గొడవ పెట్టడానికి గ్రామస్థులు చేసే ప్రయత్నాలకు సంబంధించిన సన్నివేశాలు విసుగు తెప్పిస్తాయి  హీరో ఎంతసేపటికీ రంగంలోకి దిగకపోవడంతో ప్రేక్షకుడిలో ఫ్రస్టేషన్ కు గురవుతాడు  గ్రామానికి సంబంధించి సీరియస్ గా ఎమోషనల్ సాగాల్సిన వ్యవహారాన్ని కామెడీ చేసి పారేశాడు సురేందర్  దీంతో ఎమోషన్ పండలేదు  చివరి అరగంటలో హై ఓల్టేజ్ యాక్షన్ సీన్స్ మాస్ ఆడియన్స్ ను ఉర్రూతలూగించే హీరోయిజం బాగానే హైలైట్ అయ్యాయి కానీ అంతకుముందు సాగిన వ్యవహారమే గ్రాఫ్ ను చాలా కిందికి తీసుకెళ్లిపోయింది  ప్రథమార్ధంలో వినోదమైనా ద్వితీయార్ధంలో యాక్షన్ అయినా కథలో ఇమడలేదు  అవి అదనపు ఆకర్షణలుగానే భావించాలి  కథాకథనాలతో అయితే ప్రేక్షకుడు ఏ దశలోనూ కనెక్టవడు   నటీనటులు   రవితేజ ఎనర్జీని దర్శకుడు వాడుకున్నంత సేపు అతను చెలరేగిపోయాడు  ఫస్టాఫ్ ను తన భుజాల మీద నడిపించాడు  తనదైన శైలిలో వినోదం పండించాడు  సెకండాఫ్ లో అతడి పాత్ర ప్యాసివ్ అయిపోయింది  చివరి అరగంటలో రవితేజ తనలోని మాస్ యాంగిల్ ను బయటికి తీశాడు  అతడి మాస్ హీరోయిజం అదిరిపోయింది  యాక్షన్ సీన్స్ లో అదరగొట్టాడు  ఐతే రవితేజ ఎనర్జీ ఏమీ తగ్గలేదు కానీ అతడి లుక్ మాత్రం ఇబ్బందికరంగా ఉంది  వయసు మీద పడ్డ ప్రభావం స్పష్టంగా తెలిసిపోయింది  పైగా మనిషి చిక్కడంతో చాలా సన్నివేశాల్లో ఎబ్బెట్టుగా కనిపించాడు  రకుల్ ప్రీత్ బాగా చేసింది  క్యారెక్టర్ పేలవంగా ఉన్నప్పటికీ తన పెర్ఫామెన్స్ ఆకట్టుకుంటుంది  ఇంటర్వెల్ కు ముందు ఎమోషనల్ సీన్ లో ఆమె నటన చూస్తే మంచి సన్నివేశాలు పడితే సత్తా చూపించగలదని అర్థమవుతుంది  రకుల్ గ్లామర్ ను సినిమాలో సరిగా వాడుకోలేదు  ఆమె గ్లామరస్ గా కనిపించిన ఒక్క పాటను సినిమాలోంచి తీసేశారు  ఎక్కడో ఎండ్ టైటిల్స్ పడేప్పుడు వాడుకున్నారు కానీ ఫలితం లేకపోయింది    విలన్ రవికిషన్ గెటప్ బాగుంది అతడి నటనా ఓకే కానీ అతడి క్యారెక్టర్ లో బలం లేకపోవడం వల్ల అవసరానికి మించి ‘అతి’గా నటించిన ఫీలింగ్ కలుగుతుంది  ‘జిల్’ ఫేమ్ కబీర్ ఖాన్ కూడా తన ప్రత్యేకత చూపించడానికి ఏమీ లేకపోయింది  గ్రామ పెద్దగా తాగుబోతుగా చేసిన బాలీవుడ్ నటుల గురించి చెప్పుకోవడానికేమీ లేదు  వాళ్లతో తెలుగే మాట్లాడించినపుడు తెలుగువాళ్లనే పెట్టుకుంటే పోయేది  ఆ పాత్రలు వాళ్లు చేయడం వల్ల వచ్చిన లాభమేమీ లేదు  తనికెళ్ల భరణి బాగానే చేశాడు కానీ ఆయన పాత్రా అంతంతమాత్రమే  బ్రహ్మి ఎప్పట్లాగే హీరోతో బాదించుకునే పాత్రలో ఓ మోస్తరుగా నవ్వించాడు  పోసాని ఆశిష్ విద్యార్థిలవి చెప్పుకోదగ్గ పాత్రలేమీ కావు   సాంకేతికవర్గం  కిక్ సినిమాతో వేసినంత బలమైన ముద్ర కిక్-2లో వేయలేకపోయాడు తమన్  కిక్ సినిమాకు సంబంధించి గోరే గోరే లాంటి పాటలు ఇప్పటికీ వెంటాడుతాయి  అందులో హీరో క్యారెక్టరైజేషన్ కు వాడిన ట్రేడ్ మార్క్ బ్యాగ్రౌండ్ స్కోర్ ను కూడా ఇప్పటికీ మరిచిపోలేం  కానీ ఇందులో అలాంటి ప్రత్యేకత ఏమీ చూపలేకపోయాడు తమన్  పాటల్లో జెండాపై కపిరాజు టైటిల్ సాంగ్ పర్వాలేదు  మిగతావేవీ రిజిస్టర్ కావు  బ్యాగ్రౌండ్ స్కోర్ కూడా సోసోగా సాగుతుంది  మనోజ్ పరమహంస ఛాయాగ్రహణం సినిమాలో చెప్పుకోదగ్గ విశేషాల్లో ఒకటి  సినిమాలోని భారీతనాన్ని క్వాలిటీని మనోజ్ కెమెరా బాగా క్యారీ చేసింది    కళ్యాణ్ రామ్ ఖర్చుకు ఏమాత్రం వెనుకాడలేదు కానీ చాలా చోట్ల ఖర్చు వృథా అయింది  భారీగా సెట్లు వేశారు కానీ చాలావరకు అనవసరమే  విలేజ్ సెట్ సహజంగా లేదు  గ్రామానికి సంబంధించిన సన్నివేశాలు ఎంత కృతకంగా ఉన్నాయో సెట్టింగ్స్ కూడా అలాంటి ఫీలింగే తెప్పిస్తాయి  ఎడిటింగ్ లో చాలా పెద్ద తప్పిదాలు జరిగాయి  ముఖ్యంగా సెకండాఫ్ లో గంట కథనాన్ని పావుగంటకు తగ్గించి ఉంటే సినిమా మరో రకమైన అనుభూతిని మిగిల్చేది  వక్కంతం వంశీ కథ ఔట్ లైన్ బాగానే అనిపించొచ్చు కానీ దాన్ని చిత్రానువాదం చేసిన తీరు ఏమాత్రం బాగాలేదు  స్క్రీన్ ప్లే సినిమాలో అతిపెద్ద మైనస్  సురేందర్ రెడ్డి సినిమాలన్నింట్లో ఇదే బ్యాడ్ అని చెప్పడానికి ఏమాత్రం సందేహించాల్సిన పని లేదు  ద్వితీయార్ధంలో 50 నిమిషాల కథనం అతడి సామర్థ్యంపై చాలా సందేహాలు రేకెత్తిస్తుంది  ఇంతగా కనెక్టవని సన్నివేశాలు సురేందర్ కెరీర్ లో ఎప్పుడూ లేవు  ఐతే హీరోయిజం ఎస్టాబ్లిష్ చేసే సన్నివేశాల వరకు అతడి షార్ప్ నెస్ కనిపించింది   చివరగా    ఇది డబుల్ కిక్ కాదు సగం కిక్   ప్రేక్షకుల కంఫర్ట్ ఆలోచించలేదు  
__________________________
 ఇంటర్లో ఒక్క సంబ్జెక్టూ పాస్ కాలేకపోయిన జులాయి కుర్రాడు కత్తి రాజ్ తరుణ్  అదే ఇంటర్లో వెయ్యికి 996 మార్కులతో స్టేట్ ఫస్ట్ వచ్చిన అమ్మాయి పరిణీత  ఆ జులాయి ఈ బుద్ధిమంతురాల్ని తొలి చూపులోనే ప్రేమిస్తాడు  ఐతే తండ్రి క్రమశిక్షణ మూలంగా తన ఇష్టాలన్నీ లోలోన దాచేసుకున్న పరిణీత కత్తితో పరిచయం తర్వాత తన కోరికలన్నీ తీర్చుకుంటుంది  ఆమె కూడా అతణ్ని ప్రేమిస్తుంది  ఐతే జీవితంలో ప్రతిదాంట్లోనూ క్వాలిటీ కోసం తపించే పరిణీత తండ్రి రావు రమేష్కు కత్తి ఏమాత్రం నచ్చడు  అతణ్ని వదిలించుకోవడానికి ఓ పరీక్ష పెడతాడు  ఇంతకీ ఏంటా పరీక్ష కత్తి ఆ పరీక్షలో నెగ్గాడా పరిణీతను దక్కించుకోగలిగాడా అన్నది మిగతా కథ   కథనం విశ్లేషణ   హీరో ఇంటర్ ఫెయిల్  కానీ హీరోయిన్ ఇంజినీరింగ్ చదివే కాలేజీకెళ్లి క్లాసులో కూర్చుంటాడు  అక్కడి స్టూడెంట్స్ తో కలిసి స్కిట్ కూడా వేస్తాడు  అతడికి కాలేజీ వాళ్లు స్టూడెంట్ ఆఫ్ ద ఇయర్ అవార్డు కూడా ఇచ్చేస్తారు  ఇక హీరోయిన్ విషయానికొస్తే ఆ అమ్మాయి ఇంటర్ లో స్టేట్ ఫస్ట్  ఇంజినీరింగ్ లో చేరుతుంది  తండ్రి ఏ కారణం లేకుండా ఆమెకు పెళ్లి ఫిక్స్ చేస్తాడు  ఆ తర్వాత తన కూతుర్ని ప్రేమించానని వచ్చిన ఆవారా గాడికి నెల రోజులు నా ఇంటిని పోషిస్తే నా కూతురు నీకే అని బాండ్ రాసిస్తాడు  ఎక్కడైనా లాజిక్ ఉన్నట్లు అనిపిస్తుందా ‘సినిమా చూపిస్త మావ’లో పంటికింద రాళ్ల లాగా తగిలే లాజిక్ లేని ఇలాంటి విషయాలు చాలా ఉన్నాయి  కాసిన్ని నవ్వులు మూటగట్టుకుని రావాలంటే ముందు ఈ విషయంలో రాజీ పడాల్సి ఉంటుంది  లేకుంటే బండి నడవడం కష్టం   ‘బాహుబలి’లా ఇందులో అద్భుతాలేమీ చూపించలేదు  ‘శ్రీమంతుడు’లా ఓ మంచి కథను చెప్పే ప్రయత్నమేమీ చేయలేదు  మామూలు కథా కథనాలతోనే ‘సినిమా చూపిస్త మావ’ నవ్వించి కాలక్షేపం చేయిస్తుంది  దిల్ రాజు చెప్పిన ‘స్పెల్ బౌండ్’ మాట పెద్దది కావచ్చేమో కానీ ఎలాంటి సినిమా చూపిస్తారో చూద్దామని వచ్చిన ప్రేక్షకుడు మాత్రం నిరాశ చెందడు   హీరో ఎంత వెధవో అతడి పరిచయ సన్నివేశంలోనే అర్థమైపోయాక అలాంటోణ్ని స్టేట్ ఫస్టొచ్చిన హీరోయిన్ ప్రేమించాలని ప్రేక్షకుడే కోరుకోడు  హీరోయిన్ తండ్రి కంటే ముందు ప్రేక్షకుడిని మెప్పించాలిక్కడ  ఐతే ప్రేక్షకుడిని ఈ విషయంలో కన్విన్స్ చేయడంలోనే ఈ సినిమా విజయం దాగుంది  ఇక్కడ రెండు ముఖ్యమైన సన్నివేశాల గురించి చెప్పుకోవాలి   హీరోయిన్ ఓ జులాయిని ప్రేమించిందని ఆమెను కొట్టడానికి వెళ్తాడు ఆమె తండ్రి  అప్పుడు హీరో కూడా చెయ్యెత్తుతాడు   ఐతే ఆ చెయ్యెత్తింది హీరోయిన్ తండ్రిని కొట్టడానికి కాదు  అతడి భార్యను కొట్టడానికి  ‘‘నీ పెళ్లాన్ని కొట్టబోతుంటే నీకెంత కోపం వస్తోంది నా పెళ్లాన్ని కొడితే నాకు కోపం రాదా’’ అంటాడు కథానాయకుడు   ఇక రెండో సన్నివేశం హీరోయిన్ చావు బతుకుల్లో ఉంటుంది  తండ్రి పందెం గురించి మాట్లాడతాడు  హీరో పందెం వదిలేసి హీరోయిన్ ప్రాణం చాలని వెళ్లిపోతాడు  ఆ తర్వాత అతనే వచ్చి ఆమెను కాపాడి ‘‘నీకు నచ్చని నేను నెల రోజులు నీ ఇంట్లో ఉంటేనే నీకు కంపరమెత్తిపోయింది  మరి నీ కూతురికి నచ్చనివాడితో జీవితాంతం ఉండాలి  అతడితో కలిసి ఒకే మంచం మీద పడుకోవాలి   కాపురం కూడా చేయాలి’’ అంటాడు  హీరోయిన్ తండ్రితో పాటు మనం కూడా కన్విన్స్ అయిపోతాం  కేవలం డైలాగులతోనే కాకుండా సన్నివేశాలతోనూ కన్విన్స్ చేస్తాడు దర్శకుడు  కొన్ని చోట్ల సినిమాటిక్ లిబర్టీ తీసుకున్నా  ప్రేక్షకుడికి అదేమీ ఇబ్బందిగా అనిపించదు    పైన చెప్పుకున్న రెండు సీరియస్ సన్నివేశాల్ని పక్కనబెడితే సినిమా అంతా వినోదమే ప్రధానంగా  ప్రథమార్ధంలో ప్రేక్షకుడిని సీరియస్ గా సినిమాలో ఇన్వాల్వ్ చేయించే ప్రయత్నమేదీ చేయలేదు దర్శకుడు  లాజిక్ తో సంబంధం లేకుండా కామెడీ చేయిస్తూ ఏదో అలా బండి లాగించేద్దామన్న ప్రయత్నమే కనిపిస్తుంది  హీరోహీరోయిన్ల లవ్ స్టోరీ కూడా ఇమ్మెచ్యూర్డ్ గా అనిపిస్తుంది  ఐతే ఎక్కడా బోర్ కొట్టకుండా బండి నడిచిపోతుంది కాబట్టి సర్దుకోవచ్చు  జబర్దస్త్ టీంతో ఆ షో తరహాలోనే చేసిన ద్రౌపది వస్త్రాపహరణం ఎపిసోడ్ బాగానే నవ్విస్తుంది   ఇక ఇంటర్వెల్ బ్యాంగ్ నుంచే అసలు సినిమా మొదలవుతుంది  తర్వాత ఏం జరుగుతుందా అన్న ఆసక్తి రేపేలా ఇంటర్వెల్ ట్విస్టు ఇచ్చిన దర్శకుడు ద్వితీయార్ధం నుంచి పనితనం చూపించాడు  హీరోయిన్ పెళ్లి చూపుల సీన్ తో ప్రేక్షకులు బాగా కనెక్టవుతారు  హీరో డబ్బులు సంపాదించడం మరీ సినిమాటిక్ గా అనిపిస్తుంది  హీరో మావను ఇబ్బంది పెట్టడమే తప్పితే హీరోను అతడి మావ ఏ రకంగానూ ఇబ్బంది పెట్టలేకపోయాడు  వన్ సైడ్ వార్ లా వ్యవహారం సాగడం నిరాశ పరుస్తుంది  కామెడీకి ఢోకా లేకపోయినా హీరోకు టాస్క్ అంటూ ఏమీ లేకుండా కథనాన్ని లాక్కెళ్లిపోవడం బాలేదు  ఐతే కామెడీ వర్కవుటవడం వల్ల సినిమా వేగంగా క్లైమాక్స్ కు వెళ్లిపోతుంది  పతాక సన్నివేశంలో ఎమోషన్ బాగానే పండింది    ఐతే సినిమాను సీరియస్ గా ముగించకుండా పోసాని క్యారెక్టర్ ను కొసమెరుపులా వాడుకోవడం ఆకట్టుకుంటుంది  ‘‘దేవుడికి కోపం వస్తే డాక్టర్ దగ్గరికి పంపిస్తాడు  డాక్టర్ కు  కోపం వస్తే దేవుడి దగ్గరికి పంపిస్తాడు’’ అంటూ తనదైన శైలిలో పోసాని చెప్పే డైలాగ్ సీరియస్ సన్నివేశంలోనూ నవ్విస్తుంది  ఎండ్ టైటిల్స్ పడుతున్నపుడు కూడా ప్రేక్షకుడు సీట్లోంచి లేవనంతగా చివర్లో వినోదం పండింది  కథ విషయంలో కొత్తదనం లేకపోవడం ‘ఉయ్యాల జంపాల’ తరహాలో హీరో హీరోయిన్ల మధ్య కెమిస్ట్రీ పండకపోవడం లవ్ స్టోరీ సిల్లీగా ఉండటం ప్రథమార్ధంలో లాజిక్ కు దూరంగా సాగే సన్నివేశాలు  హీరోను ఎక్కడా కష్టపెట్టకుండా అతడికి ఎదురే లేనట్లు చూపించడం ‘సినిమా చూపిస్త మావ’లో ప్రధానంగా చెప్పుకోవాల్సిన మైనస్ లు    నటీనటులు  సినిమాతోనే ఏ తడబాటూ లేకుండా సహజంగా నటించి తెలుగు ప్రేక్షకుల్ని ఆకట్టుకున్న రాజ్ తరుణ్  మరోసారి తనదైన శైలిలో చెలరేగిపోయాడు  తొలి సినిమాతో పోలిస్తే అతడి కాన్ఫెడెన్స్ డబులైంది  చాలా ఈజ్ తో కత్తి క్యారెక్టర్ ను చేసుకుపోయాడు  తను ప్రేమించిన అమ్మాయికి పెళ్లి చూపులు జరుగుతుంటే నేరుగా వాళ్లింటికే వచ్చి మావకు సవాల్ విసిరే సన్నివేశంలో రాజ్ తరుణ్ కాన్ఫిడెన్స్ ను మెచ్చుకుని తీరాలి  క్లైమాక్స్ లో సీరియస్ సీన్ లో కూడా మెప్పించాడు  ఐతే రాజ్ తరుణ్ తన తర్వాతి సినిమాలో కొంచెం రూటు మార్చితే బెటరేమో  ఇప్పటికైతే ఎలాంటి ఇబ్బంది లేదు కానీ ప్రతి సినిమాలో రాజమండ్రి యాసే అంటే కష్టం కదా    ఇక హీరోయిన్ అవికా గోర్ విషయానికొస్తే తొలి సినిమా స్థాయిలో ప్రత్యేకత చూపించలేకపోయింది  ‘ఉయ్యాల జంపాల’లోని క్యూట్ నెస్ ఇందులో కనిపించలేదు  మరీ చబ్బీగా తయారైంది  అవిక వెయిట్ పెరిగినంతగా డైరెక్టర్ ఆమె క్యారెక్టర్ వెయిట్ పెంచకపోవడంతో నటన పరంగానూ తనదైన ముద్ర వేయలేకపోయింది  ఐతే ఆమె నటన బాలేదు అనేలా ఏమీ లేదు  రావు రమేష్ తనేంటో మరోసారి చూపించాడు  ఆయన క్యారెక్టరైజేషన్ నటన ‘విలేజ్ లో వినాయకుడు’ సినిమాను గుర్తుకు తెస్తే తేవొచ్చు కానీ అల్లుడితో టామ్ అండ్ జెర్రీ ఆట ఆడే పాత్రలో మరొకర్ని ఊహించుకోలేని స్థాయిలో కచ్చితమైన నటనతో ఆకట్టుకున్నాడు  తోటపల్లి మధు ప్రవీణ్ సత్య మిగతా పాత్రధారులందరూ కూడా బాగా చేశారు  జబర్దస్త్ బ్యాచ్ నటులందరినీ దర్శకుడు బాగా వాడుకుని నవ్వులు పండించాడు   సాంకేతిక వర్గం  థ్రిల్లర్ హార్రర్ లవ్ స్టోరీ ఇలా ఏ జానర్ సినిమాకైనా సంగీతాన్నందించగలిగే ప్రతిభావంతుల్లో శేఖర్ చంద్ర ఒకడు  అతను చాన్నాళ్ల తర్వాత సరదాగా సాగే ప్రేమకథకు మ్యూజిక్ ఇచ్చాడు  ఈ వేళలోన సాంగ్ దాని థీమ్ ను ప్రేమ సన్నివేశాలకు వాడుకున్న తీరు ఆకట్టుకుంటుంది  మిగతా పాటలు సోసోగా అనిపిస్తాయి  నేపథ్య సంగీతం ఓకే  సినిమాటోగ్రాఫర్ సాయి శ్రీరామ్ పరిమిత వనరుల్నే వాడుకుని మంచి ఔట్ పుటే ఇచ్చాడు  సాంకేతిక విభాగాల్లో ఎక్కువ మార్కులు మాటల రచయితకు పడతాయి  ప్రసన్నకుమార్ రాసిన మాటలు సినిమా అంతా భలేగా పేలాయి  సరదా సన్నివేశాల్లోనే కాదు సినిమాకు ఆయువుపట్టుగా నిలిచిన రెండు సీరియస్ సన్నివేశాల్లోనూ అతడి మాటల పదును కనిపిస్తుంది  డైలాగులతో సన్నివేశాలు నడిపించకుండా సన్నివేశాలకు తగ్గట్లు మాటలు రాశాడు ప్రసన్నకుమార్  ఇప్పటిదాకా తీసిన మూడు సినిమాలూ ఫ్లాపులే అయినా దర్శకుడు త్రినాథరావు ఓ మామూలు కథతోనే బాక్సాఫీస్ దండయాత్రకు రావడం విశేషమే  కథ విషయంలో క్యారెక్టర్ల విషయంలో నేలవిడిచి సాము చేయలేదు  చాలా మామూలుగా అనిపించే కథనే చాలా సింపుల్ గా అనిపించే కథనంతో రెండుంబావు గంటల పాటు బోర్ కొట్టకుండా చెప్పాడు  రచన విషయంలో అతను చేసిన కసరత్తు వల్ల గొప్ప నిర్మాణ విలువలేమీ లేకున్నా అదనపు ఆకర్షణలేమీ లేకున్నా ప్రేక్షకుడికి బోర్ కొట్టించకుండా సినిమాలో లీనం చేయించగలిగాడు   చివరగా  లాజిక్కుల గురించి ఆలోచించకుండా గొప్ప మలుపులేమీ ఆశించకుండా ఈ అల్లరి అల్లుణ్ని చూడ్డానికి వెళ్లండి  సరదా ‘సినిమా’ చూపిస్తాడు  రెండు గంటలు కాలక్షేపం చేయిస్తాడు   
__________________________
  హర్ష మహేష్ బాబు పాతిక వేల కోట్ల ఆస్తికి వారసుడు  అతడి తండ్రి రవికాంత్ జగపతికు కొడుకు తన వ్యాపారాన్ని వారసత్వంగా స్వీకరించాలని కోరిక  కానీ హర్షకు వ్యాపారం మీద ఆసక్తి ఉండదు  కష్టంలో ఉన్న మనిషిని ఆదుకోవాలనే తాపత్రయం అతడిది  ఇలాంటి పరిస్థితుల్లో హర్షకు చారుశీల శ్రుతి హాసన్తో పరిచయమవుతుంది  ఆమెను ప్రేమిస్తాడు  చారుశీల ద్వారా తన తండ్రి గతం గురించి కొన్ని నిజాలు తెలుసుకున్న హర్ష ఉత్తరాంధ్రలోని దేవరకోట అనే గ్రామానికి వెళ్తాడు  ఇంతకీ ఆ గ్రామంతో రవికాంత్ కు సంబంధమేంటి ఆ ఊరికెళ్లి హర్ష ఏం చేశాడు అతడికి అక్కడ ఎదురైన ఆటంకాలేంటి వాటిని ఎలా ఎదుర్కొన్నాడు చివరికి అతనేం సాధించాడు అన్న సంగతులు తెరమీదే చూడాలి   కథనం విశ్లేషణ   ఉపోద్ఘాతంలో సినిమా విలువలున్న సినిమా అంటుంటే మళ్లీ ఇదేదో గొప్ప సందేశాత్మక చిత్రమని కంగారు పడాల్సిన పని లేదు  అభిమానుల రోమాలు నిక్కబొడుచుకునే హీరోయిజం ఉంది  ఆహ్లాదం పంచే అందమైన జంట ప్రేమాయణం ఉంది గుండె బరువెక్కించే సెంటిమెంటూ ఉంది  కమర్షియల్ లెక్కలన్నీ తూకం వేసి మరీ నింపాడు కొరటాల  ఎవరికి ఏది కావాలిస్తే అది ఏరుకోవచ్చు   కొరటాల శివ తొలి సినిమాతోనే తన శైలి ఏంటో చెప్పేశాడు  మిర్చి కొత్త కథేమీ కాదు  కథనంలో కూడా మనం ఊహించలేని మలుపులేమీ లేవు  కానీ ప్రతి సన్నివేశంలోనూ ప్రేక్షకుడిని కన్విన్స్ చేయడంలో తన ప్రత్యేకత చూపించాడు కొరటాల  శ్రీమంతుడు కూడా ఇందుకు భిన్నమేమీ కాదు  కథేంటో ట్రైలర్లోనే చెప్పేశాడు  ఇక సినిమా చూస్తున్నంత సేపూ కూడా తర్వాత ఏం జరుగుతుందో ఊహించడం పెద్ద కష్టమేమీ కాదు  ఐతే హీరో క్యారెక్టరైజేషనేంటో తొలి సన్నివేశంలో అర్థమైపోతుంది కాబట్టి ఆ తర్వాత హీరోయిన్ తో పరిచయం ఆపై అతనో గ్రామానికి వెళ్లడం మంచి పనులు చేయడం అడ్డొచ్చిన విలన్లను ఇరగదీయడం ఇలా కథ సాగుతుందని ప్రేక్షకులు ఈజీగా చెప్పేయగలరు  ఐతే ఇలా మనం అంచనా వేయగలిగిన కథనే ఆహ్లాదకరమైన కథనంతో మాటతో దృశ్యంతో మనల్ని కన్విన్స్ చేస్తూ కొన్నిసార్లు ఈ సీన్ కొంచెం వెనక్కి వెళ్లి మళ్లీ వస్తే బావుణ్నే అనే ఫీలింగ్ తెప్పిస్తూ రెండు ముప్పావు గంటల పాటు బోర్ కొట్టించకుండా సినిమాను నడిపించాడు కొరటాల   సింపుల్ బట్ బ్యూటిఫుల్ శ్రీమంతుడికి ఈ క్యాప్షన్ చక్కగా సరిపోతుందేమో  ఎందుకంటే హీరో పరిచయ సన్నివేశాల నుంచి క్లైమాక్స్ వరకు ప్రతి ఎపిసోడ్ లోనూ మెజారిటీ ఆడియన్స్ కు ఇదే ఫీలింగ్ కలుగుతుంది  హీరో పరిచయ సన్నివేశాలతో పాటు హీరోయిన్ తో రొమాంటిక్ ట్రాక్ నుంచి చాలా సింపుల్ గా ఆహ్లాదకరంగా నడుస్తుంది  ఐతే ప్రథమార్ధం వరకు ఊరికి సంబంధించిన సన్నివేశాలు అంత ఎఫెక్టివ్ గా ఏమీ అనిపించవు  ఐతే వెంటనే సీరియస్ గా కథలోకి దిగకుండా ప్రథమార్ధాన్ని సరదాగా నడిపించడం కోసం రొమాంటిక్ ట్రాక్ ను వాడుకున్న దర్శకుడు ఇంటర్వెల్ పాయింట్ దగ్గర హీరోను కదన రంగంలోకి దించాడు  ఇంటర్వెల్ ఫైట్ తో సినిమాను యాక్షన్ మోడ్ లోకి తీసుకొచ్చి మహేష్ మార్కు కొసమెరుపుతో ప్రథమార్ధాన్ని ఆసక్తికరంగా ముగించాడు  ద్వితీయార్ధం నేపథ్యాన్ని ఊరికి షిఫ్ట్ చేసి ఎమోషన్స్ మీద నడిపించాడు   ఊరిని బాగు చేసే సన్నివేశాలు మామూలే కానీ ఎక్కడా ఎమోషన్ మిస్సవకుండా చూసుకోవడంతో కథనం ఎక్కడా ఆగదు  బండి కొంచెం నెమ్మదిస్తున్న సమయంలో ఊరు వదిలి వెళ్లిపోబోతున్న హీరోయిన్ పిన్నికి హీరో జ్నానోదయం కలిగించే సన్నివేశంలో స్ట్రాంగ్ ఎమోషన్ తో కొట్టాడు కొరటాల  సినిమాకు మేజర్ హైలైట్లలో ఒకటనదగ్గ సన్నివేశమిది  పట్నం మోజుతో పల్లెటూరిని వదిలితే ఏం కోల్పోతామో చెబుతూ రాసిన డైలాగులు సింప్లీ సూపర్బ్  చాలా షార్ప్ గా ఎఫెక్టివ్ గా ఉండే డైలాగులతో ఈ సన్నివేశాన్ని రక్తికట్టించాడు దర్శకుడు  ఈ సన్నివేశంలో సెంటిమెంటు పండితే ఆ తర్వాత మామిడి తోట సీన్లో యాక్షన్ మాస్ ఆడయిన్స్ ని ఉర్రూతలూగిస్తుంది   ప్రి క్లైమాక్స్ లో హీరోలోని సంఘర్షణను బయటపెట్టే సన్నివేశంలో సినిమాకు మరో ప్రధాన ఆకర్షణ  కొరటాల రాసిన అద్భుతమైన మాటలు మహేష్ నటన ఆ సన్నివేశం చూసిన ఎవరికైనా కళ్లు చెమర్చేలా చేస్తాయి  తెలుగు సినిమాల్లో ఇది చాలా అరుదైన మంచి సన్నివేశం అని చెప్పాలి  ఓ స్టార్ హీరో కమర్షియల్ సినిమాలో ఇలాంటి సన్నివేశం ఇలాంటి క్యారెక్టరైజేషన్ అస్సలు ఊహించలేం  ఇక్కడికే దాదాపుగా సినిమా అయిపోయినా మళ్లీ విలన్లను అలా వదిలేస్తే మాస్ ఆడియన్స్ ఒప్పుకోరని వాళ్లను హీరోతో చంపించి సినిమాకు కమర్షియల్ ముగింపునిచ్చారు  ఇలా సినిమా అంతా కూడా ఎక్కడికక్కడ కమర్షియల్ కొలతల్లో తేడా రాకుండా చూసుకోవడం ద్వారా తన సినిమా అన్ని వర్గాల ప్రేక్షకులకూ చేరువయ్యేలా చూసుకున్నాడు దర్శకుడు  సినిమాలో కామెడీ ట్రాకులంటూ ఏమీ లేవు  ఆలీ వెన్నెల కిషోర్ లాంటి వాళ్లున్నా వాళ్లు పెద్దగా కామెడీ పండించిందేమీ లేదు  కానీ హీరో క్యారెక్టరైజేషన్ మహేష్ టైమింగ్ కలిసి ప్రతి సన్నివేశంలోనూ మాగ్జిమం ఎంటర్టైన్మెంట్ పండింది  విలన్లు ఎదురైనపుడు వాళ్లతో జరిగే సంభాషణ అయినా వాళ్లతో జరిగే ఫైటింగులైనా ఎంటర్టైన్మెంట్ మిస్సవలేదు   సినిమా అంతా ప్రెడిక్టబుల్ గా ఉండటం నిడివి కాస్త ఎక్కువ కావడం ముందే సినిమాను ముగించే అవకాశమున్నా చివర్లో కొంచెం సాగదీయడం శ్రీమంతుడులో చెప్పుకోదగ్గ మైనస్ లు  ఐతే అవేమీ పెద్ద కంప్లైంట్స్ అయితే కావు   సినిమాలో ఉన్న పాజిటివ్స్ తో పోలిస్తే వీటిని ఈజీగా ఇగ్నోర్ చేయొచ్చు   నటీనటులు   మహేష్ నటన గురించి చెప్పేదేముంది ఆ సన్నివేశం ఈ సన్నివేశం అని కాదు కానీ మొత్తంగా అదరగొట్టేశాడు  ప్రి క్లైమాక్స్ లో నాలోంచి ఊరిని తీసేయలేకపోతున్నారు" అనే డైలాగ్ చెబుతూ ఎమోషన్ ని పీక్స్ కి తీసుకెళ్లిన ఒక్క సన్నివేశం చాలు మహేష్ ఎంత మంచి పెర్ఫామెరో చెప్పడానికి  నిస్సందేహంగా మహేష్ కెరీర్లో ఇది వన్ ఆఫ్ ద బెస్ట్ పెర్ఫామెన్స్  ఇక అభిమానుల్ని ఏ ఏ సన్నివేశంలో ఏఏ డైలాగుతో అలరించాడో చెప్పాలంటే చాంతాడంత లిస్టు తయారవుతుంది  స్టేట్మెంట్ రొటీన్ అనిపిస్తుందేమో కానీ మహేష్ గ్లామర్ శ్రీమంతుడులో మరింత పెరిగింది  శ్రీమంతుడు అనే టైటిల్ కు వంద శాతం న్యాయం చేశాడు మహేష్  హీరోయిన్ శ్రుతి ఇటు గ్లామర్ తో అటు పెర్ఫామెన్స్ తో ఆకట్టుకుంది  హీరో ప్రేమను తిరస్కరించే సీన్లో ప్రిక్లైమాక్స్ లో ఆమె బాగా చేసింది  ఐతే మహేష్ పక్కన శ్రుతి బాగానే కుదిరింది  అందంలో మహేష్ డామినేట్ చేసినా డ్యాన్సుల్లో మాత్రం శ్రుతి అదరగొట్టింది  చారుశీల దిమ్మదిరిగే పాటల్లో అయితే శ్రుతి మెస్మరైజ్ చేసింది  మిగతా పాత్రధారుల్లో జగపతి బాబు రాజేంద్ర ప్రసాద్ తమ స్థాయికి తగ్గట్లు పెర్ఫామ్ చేశారు  రాజేంద్ర ప్రసాద్ చాన్నాళ్ల తర్వాత నిండైన పాత్రలో కనిపించారు  జగపతి బాబు క్యారెక్టర్లో వేరియషన్స్ బాగా చూపించాడు  హాస్పిటల్ సీన్లో ఆయన నటన బాగుంది  జగపతి గెటప్ కూడా ఆకట్టుకుంటుంది  విలన్ రోల్స్ చేసిన ముఖేష్ రుషి సంపత్ హరీష్ ఉత్తమన్ ఓకే  అన్నింట్లోకి సుబ్బరాజు సుకన్యల పాత్రలకే పెద్దగా వాల్యూ లేకపోయింది  రాహుల్ రవీంద్రన్ ది కూడా చెప్పుకోదగ్గ పాత్రేమీ కాదు   సాంకేతిక వర్గం   టెక్నీషియన్స్ లో ముందు ప్రస్తావించాల్సింది సినిమాటోగ్రాఫర్ మధి గురించి  దర్శకుడి ఆలోచనలకు తగ్గట్లుగా తెరమీద ఆహ్లాదాన్ని నింపడంలో ఓ మూడ్ క్రియేట్ చేయడంలో మధి కెమెరా కీలక పాత్ర పోషించింది  తెరను అతను రంగుల మయం చేశాడు  కంటికి ఎంతో ఇంపుగా ఉండే కెమెరా పనితనంతో ఆద్యంతం ఆకట్టుకున్నాడు  పాటల్లో మధి కెమెరా పనితనానికి తోడు ఆర్ట్ డైరెక్టర్ ప్రకాశ్ ప్రతిభ కూడా తోడై ప్రతి పాటా చాలా రిచ్ గా కలర్ ఫుల్ గా కనిపించింది  ఇక దేవిశ్రీ కూడా తన మ్యూజిక్ తో మ్యాజిక్ చేశాడు  పాటలన్నీ వినడానికి చూడటానికి బాగున్నాయి  బ్యాగ్రౌండ్ స్కోర్ విషయంలో గత సినిమాలతో పోలిస్తే లౌడ్ నెస్ తగ్గించాడు దేవి  దర్శకుడి టేస్టుకు తగ్గట్లు ఈ విషయంలో అండర్ ప్లే చేయడానికి ప్రయత్నించాడు  ద్వితీయార్ధంలో ఎమోషనల్ యాక్షన్ సీన్స్ లో అతడి ఆర్ ఆర్  పనితనం కనిపిస్తుంది  నిర్మాతలు కొత్త వాళ్లయినా ఎక్కడా రాజీ పడలేదు  మహేష్ గత సినిమాలకు ఏమాత్రం తీసిపోని రీతిలో స్టాండర్డ్ మెయింటైన్ చేశారు  ఇక కొరటాల రచనలోనూ దర్శకత్వంలోనూ మిర్చి నుంచి ఎన్నో మెట్లు ఎక్కాడు  తన సింపుల్ అండ్ బ్యూటిఫుల్ శైలికి మరింతగా పదును పెట్టుకుని హార్డ్ హిట్టింగ్ ఎమోషన్స్ కమర్షియల్ ఎలిమెంట్స్ తో ఆడియన్స్ ను ఆద్యంతం అలరించాడతను  ఒక ఉదాత్తమైన కథాంశాన్ని కమర్షియల్ ఎలిమెంట్స్ తో కలిపి అతను చెప్పిన తీరు అన్ని వర్గాల ప్రేక్షకుల్నీ ఆకట్టుకుంటుంది  అతడి డైలాగ్స్ కూడా చాలా సింపుల్ గానే ఉంటూ ఆకట్టుకున్నాయి   చివరగా   శ్రీమంతుడి దగ్గర ఇవ్వడానికి చాలా ఉంది  ఎవరికేం కావాలన్నా ఇస్తాడు  వెళ్లి కావాల్సింది తీసుకోవడమే    
__________________________
ఎ కె ఎంటర్టైన్మెంట్స్ మాటలు శ్రీధర్ సీపాన నిర్మాత రామబ్రహ్మం సుంకర స్క్రీన్ ప్లే దర్శకత్వం సాయికిశోర్ మచ్చ  అల్లరి నరేష్ చివరగా ఎప్పుడు హిట్టు కొట్టాడో జనాలకు గుర్తులేదు  తన స్టయిల్లో చేసిన సినిమాలన్నీ దెబ్బ కొట్టేస్తుండటంతో ఇంద్రగంటి మోహనకృష్ణను నమ్మకుని కొత్తగా ఏదో ట్రై చేస్తే బందిపోటు దారుణమైన ఫలితాన్నిచ్చింది  దీంతో మళ్లీ తన దారిలోనే ‘జేమ్స్ బాండ్’ చేశాడు  అల్లరి ఈజ్ బ్యాక్ అని పోస్టర్ల మీద కాన్ఫిడెంటుగా వేసుకున్నాడు  మరి కొత్త దర్శకుడు సాయికిశోర్ రూపొందించిన ‘జేమ్స్ బాండ్’ నిజంగానే అల్లరి ఈజ్ బ్యాక్ అనిపించిందా చూద్దాం పదండి     బుల్లెట్ అని పిలవబడే పూజ సాక్షి చౌదరి దుబాయ్ లో పెద్ద మాఫియా డాన్  ఐతే తన తల్లి కోసం హైదరాబాద్ కు వచ్చేసిన పూజ ఆమె దగ్గర మామూలు అమ్మాయిలా నటిస్తుంటుంది  తాను పెళ్లి చేసుకోవాలన్న తల్లి కోరికను నెరవేర్చడానికి ఓ అమాయకుడి కోసం చూస్తుంటుంది  సాఫ్ట్ వేర్ ఇంజినీర్ గా పని చేసే నాని అల్లరి నరేష్ పూజను అనుకోకుండా గుడిలో చూసి ప్రేమలో పడిపోతాడు  పూజ గురించి తెలియకుండా ఆమెను పెళ్లి చేసుకుంటాడు  నానికి తనెవరో తెలియకుండా పూజ కొంత కాలం మేనేజ్ చేస్తుంది కానీ ఓ సమయంలో ఆమె సంగతి నాని పసిగట్టేస్తాడు  ఇక అప్పట్నుంచి పూజ నుంచి తప్పించుకోవడానికి నాని నానా పాట్లు పడతాడు  అదే సమయంలో పూజ కోసం ఆమె శత్రువు బడా  దుబాయ్ నుంచి వస్తాడు  మరి నాని పూజ నుంచి తప్పించుకున్నాడా బడా పూజను ఏం చేశాడు చివరికేమైందన్నది తెరమీదే చూడాలి   కథనం - విశ్లేషణ   సుడిగాడు సినిమా తర్వాత మళ్లీ హిట్టు కొట్టడానికి అల్లరి నరేష్ రకరకాల ప్రయత్నాలు చేశాడు  ఐతే ఆ సినిమాల ఫలితాలతో అతను ఫుల్ కన్ఫ్యూజన్లో పడిపోయినట్లున్నాడు  బందిపోటు లాంటి కొత్త ప్రయత్నాలతో తల బొప్పి కట్టించుకోవడం కంటే తన స్టయిల్లో ఓ మినిమం గ్యారెంటీ సినిమా అయినా చాలనుకున్నట్లున్నాడు  ఆ సంగతి అర్థం చేసుకుని ఎ కె ఎంటర్టైన్మెంట్స్ టీమ్ అల్లరోడి పాత సినిమాల్నే అటు తిప్పి ఇటు తిప్పి ఓ కథ తయారు చేసింది  కొత్త దర్శకుడు సాయికిశోర్ మచ్చ కూడా ఎక్కువ కష్టపడకుండా అలవాటైన కామెడీనే వడ్డించడానికి ప్రయత్నం చేశాడు  తెలుగు ప్రేక్షకులు దయార్ద్ర హృదయులు  రొటీన్  అయినా కొత్తదనం లేకున్నా చూపించిందే చూపించినా కొంచెం థ్రిల్ చేస్తే మరికొంచెం నవ్విస్తే మన్నించేస్తారు  కానీ ‘జేమ్స్ బాండ్’ టీమ్ ఎంత కష్టపడ్డా అనుకున్నంత స్థాయిలో నవ్వులు పండలేదు   జేమ్స్ బాండ్ అనే టైటిల్ కింద నేను కాదు నా పెళ్లాం అని చూడగానే సినిమా మీద ప్రేక్షకుడికి ఓ అంచనా వచ్చేసింది  భార్య వీరలెవెల్లో రెచ్చిపోతుంటే బిక్కచచ్చిపోయే భర్తగా నరేష్ కనిపిస్తాడని ఈ క్రమంలో కామెడీ పండించే ప్రయత్నం చేస్తారని అర్థమైపోయింది  ఐతే ఎప్పుడో కితకితలు సినిమాలోనే ఇలాంటి వినోదం చూసేసి ఓ అంచనాతో థియేటర్ కు వచ్చే ప్రేక్షకుడికి ఇంకేదైనా థ్రిల్ ఇవ్వడానికి ప్రయత్నించాలి  ఎక్కడో ఓచోట సర్ ప్రైజ్ చేయాలి  అలాంటి ప్రయత్నమేదీ ‘జేమ్స్ బాండ్’లో జరగలేదు   మాఫియా  డాన్ అయిన హీరోయిన్ కు హీరో బకరాలా దొరకబోతున్నాడని ఆ తర్వాత ఆమె సంగతి తెలిసి హీరో బెంబేలెత్తిపోతాడని చివరికి హీరో అమాయకత్వం నచ్చేసి హీరోయిన్ మారిపోయి అతడి ఒళ్లో వాలిపోతుందని థియేటర్లో ఉన్న ప్రతి ప్రేక్షకుడూ గ్రహించేస్తాడు  ప్రేక్షకుడి అంచనాకు పొల్లుబోకుండా సినిమా సినిమా తీయడంలో దర్శకుడు ఏమాత్రం నిరాశ పరచలేదు  అన్ని రసాల్లోకి హాస్య రసం పండించడం చాలా కష్టమని అంటుంటారు ఈ విషయం సాయికిశోర్ పడ్డ ప్రయాస చూస్తే బాగానే అర్థమవుతుంది  ప్రేక్షకుల్ని నవ్వించడానికి అతను చాలా క్యారెక్టర్లను ఉపయోగించుకున్నాడు  కానీ పోసాని కృష్ణమురళి క్యారెక్టర్ని మినహాయిస్తే ఏ పాత్రతోనూ నవ్వించలేకపోయాడు  పోసాని పాత్ర వల్లే ప్రథమార్ధం కొంచెం వేగంగా సాగిన ఫీలింగ్ కలుగుతుంది   హీరోయిన్ క్యారెక్టర్ కు భారీ బిల్డప్ ఇచ్చిన దర్శకుడు ఆమెను డాన్ పాత్రలో ఎలివేట్ చేయడానికి ఎలాంటి ప్రయత్నమూ చేయలేదు  ముందు ప్రేక్షకుడు ఆ క్యారెక్టర్ చూసి భయపడి అయ్యో పాపం హీరో అని ఫీలవ్వాలి  కానీ అలాంటి ఫీలింగేమీ కలగదు  పెద్ద బంగ్లాలో ఉండటం ఊరికే చుట్టూ రౌడీల్ని వేసుకుని తిరగడం డీల్ ఓకే అనడం మినహాయిస్తే హీరోయిన్ డాన్ ఫీలింగ్ కలిగించదు  హీరోకు హీరోయిన్ సంగతి ఎప్పుడు తెలుస్తుందా అని ప్రథమార్ధమంతా ఎదురు చూస్తే హీరోకు తన సంగతి తెలుసన్న విషయం హీరోయిన్ కు ఎప్పుడు తెలుస్తుందా అని ద్వితీయార్ధమంతా ఎదురు చూస్తాడు ప్రేక్షకుడు   హీరో హీరోయిన్ల మధ్య వచ్చిన సన్నివేశాలు తేలిపోగా పృథ్వీ లాంటి సైడ్ క్యారెక్టర్లు కనిపించినపుడే కొంచెం ఉత్సాహం కలుగుతుంది  చాలా డ్రమటిగ్గా అనిపించే డైనింగ్ టేబుల్ సీన్ ను పది నిమిషాలకు పైగా పొడిగించడం చూస్తే డైరెక్టర్ సమయం గడపడానికి పడుతున్న ప్రయాస ఏంటో అర్థమవుతుంది  క్లైమాక్స్ కు ముందు వచ్చే బురఖాల ఎపిసోడ్ కూడా ఇలాంటిదే  ఈ ఎపిసోడ్ తో ఇంకో పావుగంట లాగించాడు  ఇలా అతి కష్టం మీద కథను క్లైమాక్స్ కు తీసుకెళ్లాడు  హీరోయిన్ని ప్రెగ్నెంట్ ని చేసి చివర్లో ఎమోషనల్ టచ్ ఇవ్వడానికి ట్రై చేశాడు  ఇక క్లైమాక్స్ ఎంత రొటీనో చెప్పాల్సిన పని లేదు  కొత్తదనం లేని కథాకథనాలు సోసోగా అనిపించే కామెడీ మూలంగా నిడివి 2 గంటల 20 నిమిషాలే అయినా మూడు గంటలు థియేటర్లో కూర్చున్న ఫీలింగ్ కలిగిస్తుంది ‘జేమ్స్ బాండ్’   నటీనటులు  అల్లరి నరేష్ ఇలాంటి పాత్రలు తక్కువలో తక్కువ పాతికైనా చేసుంటాడేమో  నటన పరంగా బాగా చేయలేదు అనడానికేమీ లేదు కానీ అతడి పాత్రలో కానీ నటనలో కానీ రవ్వంత కూడా కొత్తదనం లేకపోవడం నిరాశ పరుస్తుంది  భార్య వీరత్వం చూసి బెంబేలెత్తిపోయి లోలోన గొనుక్కునే పాత్రను ఎప్పుడో పదేళ్ల కిందటే ‘కితకితలు’లో వేసేశాడు నరేష్  ఇప్పుడిక కొత్తగా చేసిందేమీ లేదు  లేడీ డాన్ పాత్రలో సాక్షి చౌదరి ఇంప్రెస్ చేయలేకపోయింది  మగాడిలా నడుస్తూ యాక్షన్ సన్నివేశాల్లో ఈజ్ చూపిస్తూ బాడీ లాంగ్వేజ్ వరకు మార్కులు తెచ్చుకుంది కానీ నటన విషయంలో మాత్రం ఆమె తేలిపోయింది  ఎక్స్ ప్రెషన్స్ విషయంలో ఆకట్టుకోలేదు  ఐతే అందాల ఆరబోతతో మాత్రం ఫుల్ మార్కులు కొట్టేసింది  కామెడీ కోసం చాలామందిని పెట్టుకున్నారు కానీ ఒక్క పోసాని కృష్ణమురళి మాత్రమే నవ్వించాడు  సీరియల్ పిచ్చోడిగా అతడి పాత్ర బాగానే పేలింది  ఐతే ఆ పాత్రను మరీ ఎక్కువ వాడుకోవడానికి వీల్లేకపోయింది  విలన్ గా ఆశిష్ విద్యార్థి ఏ ప్రత్యేకతా చూపించలేకపోయాడు  పృథ్వీ పేరడీ కామెడీ పేలలేదు  సప్తగిరి ఏదో హడావుడి చేయాలని చూశాడు కానీ ఫలితం లేకపోయింది  జయప్రకాష్ రెడ్డి రఘుబాబు ప్రవీణ్ ఆలీ వీళ్లంతా మామూలే   సాంకేతిక వర్గం   మ్యూజిక్ డైరెక్టర్ సాయికార్తీక్ టాలెంటెడే కానీ సబ్జెక్ట్ ను బట్టే తన టాలెంట్ చూపిస్తుంటాడతను  ‘జేమ్స్ బాండ్’ అతడికి ఎలాంటి ఎగ్జైట్మెంట్ ఇచ్చినట్లు లేదు  పైగా అల్లరి నరేష్ సినిమాలంటేనే సంగీతానికి ప్రాధాన్యం ఉండదని ఫిక్సయిపోయినట్లున్నాడు చాలా మొక్కుబడి ఔట్ పుట్ ఇచ్చాడు  పాటల్లో గుర్తుంచుకోదగ్గది ఏదీ లేదు  నేపథ్య సంగీతం విషయంలో ఎంత మొక్కుబడిగా పని చేశాడంటే చాలా చోట్ల ఇప్పటికే వాడేసిన సౌండ్స్ వినిపించాడు  దాము నర్రావుల ఛాయాగ్రహణం పర్వాలేదు  శ్రీధర్ సీపాన డైలాగుల్లో ప్రాస కోసం ప్రయాస ఎక్కువైంది  అల్లరి నరేష్ సినిమా అంటే డైలాగులు ఇలాగే ఉండాలన్న ఓ మూసలో రాసినట్లుంది  ‘‘సముద్రం చూస్తే అలలు అమ్మాయిని చూస్తే కలలు రావడం కామనే’’ ఈ టైపు డైలాగులతో సినిమా అంతా నింపేశాడు  కొన్ని చోట్ల అవసరం లేకున్నా పంచ్ డైలాగులు ప్రాసలు బాగా ఎక్కువైపోయాయి  ఐతే పోసాని పాత్రకు రాసిన సీరియల్ ఎఫెక్ట్ డైలాగ్స్ మాత్రం బాగున్నాయి  నిర్మాణ విలువలు ఓకే  సాయికిశోర్ మచ్చ తొలి సినిమాతో దర్శకుడిగా తన ముద్ర వేయలేకపోయాడు  అల్లరి నరేష్ సినిమాల్నే చూసి ఒక టెంప్లేట్ ప్రకారం స్క్రిప్టు తయారు చేసుకున్నాడు  ప్రతి సన్నివేశంలోనూ ఇమిటేషన్ కనిపించింది తప్పితే కొత్తగా ఏదైనా ట్రై చేసి ఇంప్రెస్ చేద్దామన్న ప్రయత్నం ఏదీ చేయలేదతను   చివరగా   అల్లరి నరేష్ గత సినిమాలతో పోలిస్తే కొంచెం బెటర్ అనిపించొచ్చు కానీ పోస్టర్లలో వేసుకున్నట్లు జేమ్స్ బాండ్ ‘అల్లరి ఈజ్ బ్యాక్’ అనిపించే సినిమా మాత్రం కాదు    
__________________________   
ఓ సినిమా చూశాక అద్భుతం అనిపించొచ్చు  కానీ సినిమా చూడకముందే ఇది 
అద్భుతమే మరో మాట లేదు అని ప్రేక్షకుడు ఫిక్సయిపోతే బాహుబలి విషయంలో
 దాదాపుగా తెలుగు ప్రేక్షకులంతా ఇలాంటి అంచనాలతోనే ఉన్నారు  ఐతే కెరీర్ 
ఆరంభం నుంచి సినిమా సినిమాకు ఇలా అంచనాలు పెరుగుతూనే ఉన్నా తన అసాధారణ 
ప్రతిభతో ఆ అంచనాల్ని మించే సినిమాలు అందిస్తూనే వచ్చాడు రాజమౌళి  ఐతే 
బాహుబలి మీద ఉన్న అంచనాల గురించి మాటల్లో వర్ణించడం కష్టం  ఆకాశాన్నంటడమే 
కాదు దాన్ని దాటి కూడా పైకెళ్లిపోయాయి అంచనాలు  మరి ఈ స్థాయిలో ఉన్న 
అంచనాల్ని బాహుబలి ఏ మేరకు అందుకుంది రాజమౌళి అన్నట్లే క్లాసిక్ 
తీశాడా బాహుబలి నిజంగానే మనం గర్వంగా చెప్పుకునే సినిమానా చూద్దాం పదండి 
          ఓ తల్లి తన ప్రాణం 
పణంగా పెట్టి కాపాడిన బిడ్డకు శివుడు అని పేరు పెట్టుకుని అల్లారుముద్దుగా 
పెంచుకుంటుంది మరో తల్లి  ఆ శివుడు ప్రభాస్ పెరిగి పెద్దవుతూ అనేక 
విన్యాసాలు చేస్తుంటాడు  ఓ జలపాతం కింద గూడెంలో ఉండే శివుడు ఆ జలపాతం 
వచ్చే కొండపైన ఏముందో తెలుసుకోవాలని చిన్నప్పట్నుంచి ప్రయత్నిస్తుంటాడు  
అతను యుక్త వయసుకు వచ్చాక ఓ ఊహాసుందరి స్ఫూర్తితో ఎట్టకేలకు పైకి 
ఎక్కేస్తాడు  అతడి ఊహాసుందరి అవంతిక తమన్నా భల్లాలదేవుడు రానా 
దగ్గుబాటి పాలిస్తున్న మహిష్మతి రాజ్యంలో బందీగా ఉన్న దేవసేన అనుష్కను 
విడిపించడానికి పోరాడుతుంటుంది  అవంతికను ప్రేమలోకి దింపిన శివుడు ఆమె 
కోసం దేవసేనను విడిపించడానికి మహిష్మతికి వెళ్తాడు  దేవసేనను విడిపించుకుని
 వచ్చాక తాను ఆ మహిష్మతి ప్రజలంతా దేవుడిలా కొలిచే రాజు బాహుబలి 
కుమారుడినని తెలుస్తుంది శివుడికి  ఇంతకీ బాహుబలి గతమేంటి అతడికి 
భల్లాలదేవుడికి మధ్య శత్రుత్వమేంటి అన్నది తెరమీదే చూడాలి    కథనం విశ్లేషణ   
      బాహుబలి విషయంలో ఏం అద్భుతంగా ఉండొచ్చనుకున్నామో వాటి విషయంలో 
తిరుగులేదు  కథాకథనాలు ఎలా ఉన్నా విజువల్ గ్రాండియర్ విషయంలో మాత్రం 
ప్రతి ప్రేక్షకుడూ అబ్బురపడటం ఖాయమని అందరూ అనుకున్నారు  ఈ విషయంలో బాహుబలి
 గురించి వర్ణించడానికి మాటలు చాలవు  ఆరంభంలో వచ్చే జలపాత దృశ్యాల 
దగ్గర్నుంచి చివర్లో యుద్ధ సన్నివేశాల వరకు అడుగడుగునా కళ్లు 
చెదిరిపోయే విజువల్ గ్రాండియర్ బాహుబలి సొంతం  ఈ ఒక్క విషయంలోనే టికెట్ 
డబ్బులు గిట్టుబాటైపోతాయంటే అందులో అతిశయోక్తి ఏమీ లేదు           ఈ 
విజువల్ గ్రాండియర్కు తోడు మాస్ ఆడియన్స్ను ఉర్రూతలూగించే హీరోయిజం 
ఉంది దానికి దీటైన విలనిజం కూడా ఉంది  శివగామి కట్టప్ప లాంటి బలమైన 
క్యారెక్టరైజేషన్స్ ఉన్నాయి  చూస్తోంది తెలుగు సినిమానా హాలీవుడ్ 
మూవీనా అని ఆశ్చర్యం కలిగించే అద్భుతమైన విజువల్ ఎఫెక్ట్స్ ఉన్నాయి  
గొప్ప ఆర్ట్ వర్క్ ఉంది  రాజమౌళి మార్కు యాక్షన్ పార్ట్ ఉంది  తెలుగు 
తెరపై ఇప్పటిదాకా ఎన్నడూ చూడని భారీ యుద్ధ సన్నివేశాలున్నాయి  ఇలా హైలైట్ల 
గురించి చెప్పుకుంటూ పోతే చాలానే ఉన్నాయి  ఇన్ని ఉన్నా బాహుబలి చూశాక ఏదో
 వెళితిగా అనిపిస్తుంది  ఏదో మిస్సయిన ఫీలింగ్ కలుగుతుంది  ఆ తేడా 
కథాకథనాల విషయంలోనే కావచ్చు           కథ విషయంలో మనం ఎక్కువ 
ఆశించలేం  రాజమౌళి అలా ఆశించొద్దన్న సంకేతాలే ఇస్తాడు ఎప్పుడూ  అతడి 
సినిమాల్లో ఎప్పుడూ కూడా గొప్ప కథలేమీ ఉండవు  మ్యాజిక్ అంతా కథనంలోనే 
ఉంటుంది  బలమైన ఎమోషన్స్తో బిగువైన సన్నివేశాలతో కట్టిపడేసే కథనంతో 
ప్రేక్షకుల్ని లాక్ చేసేయడం రాజమౌళికి మాత్రమే తెలిసిన విద్య  ఐతే ఈసారి ఈ
 అదనపు హంగుల మీద మరీ ఎక్కువ దృష్టిపెట్టి తన ప్రధాన బలం స్క్రీన్ప్లే
 మీద కొంచెం ఫోకస్ తగ్గించాడేమో అనిపిస్తుంది           బాహుబలిలో 
హైలైట్లకు కొదవలేదు  చెప్పాలంటే ప్రతి సన్నివేశం ఓ హైలైటే  తెర మీద ఆ 
భారీతనం చూడ్డానికి రెండు కళ్లూ చాలవు  సినిమా ఎక్కడా బోర్ కొట్టిన 
ఫీలింగ్ కూడా కలగదు కూడా  ప్రతి సన్నివేశమూ  క్లైమాక్స్ స్థాయిలో భారీగా 
ఉండేలా విజువల్స్ కళ్లు చెదిరిపోయేలా తెరకెక్కించాడు రాజమౌళి  ఐతే 
రాజమౌళి గత సినిమాల స్థాయిలో ఇందులో ఎమోషన్స్ అనుకున్నంత స్థాయిలో 
పండలేదనిపిస్తుంది  విజువల్ గ్రాండియర్తో హద్దులు దాటిన హీరోయిజంతో 
చాలాచోట్ల ప్రేక్షకుల రోమాలు నిక్కబొడుచుకునేలా చేయడంలో రాజమౌళి 
విజయవంతమయ్యాడు  ఐతే ఈ క్రమంలో లాజిక్ సంగతి పూర్తిగా పక్కనబెట్టేశాడు     
      మాస్ ఆడియన్స్ను మెప్పించడం కోసమని హీరోను మరీ సూపర్మ్యాన్లా 
చూపించాడు రాజమౌళి  హీరో చేసే విన్యాసాలు మాస్ ఆడియన్స్తో విజిల్స్ 
అయితే కొట్టిస్తాయి కానీ చాలాచోట్ల అతిగా కొన్ని చోట్ల మరీ సిల్లీగా 
అనిపిస్తాయి  కొండ ఎక్కేటపుడు చేసే విన్యాసాలు ఆ తర్వాత పెద్ద పెద్ద 
బండల్ని దొర్లించేసి మంచు పర్వతాన్ని కూల్చేయడం వందలమంది సైనికుల్ని 
మట్టుబెట్టడం అంత పెద్ద భల్లాలదేవుడి విగ్రహాన్ని కిందపడకుండా ఒక్కడే 
ఆపేయడం మహిష్మతి రాజ్యంలోకి ఒక్కడే వెళ్లి అంతమంది సైనికుల నుంచి 
తప్పించుకుని దేవసేనను తీసుకొచ్చేయడం ఇలా ప్రతి సన్నివేశంలోనూ హీరోయిజం 
హద్దులు దాటిపోయింది  ఎమోషన్స్తో కాకుండా కేవలం ఈ మితిమీరిన 
హీరోయిజంతోనే ప్రథమార్ధాన్ని నడిపించాడు రాజమౌళి  ప్రథమార్ధంలో హీరో 
క్యారెక్టర్ అతడి విన్యాసాలు తప్ప ఇంకేమీ హైలైట్ కాలేదు  తన గురువు 
రాఘవేంద్రరావును గుర్తుకు తెస్తూ రాజమౌళి ప్రభాస్ తమన్నాలతో ఓ చిలిపి 
రొమాంటిక్ ట్రాక్ ట్రై చేశాడు  అది పర్వాలేదనిపిస్తుంది          
 ద్వితీయార్ధంలో శివుడు రుద్ర తలనరికే సీన్ వరకు కూడా సినిమా హీరోయిజం 
మీదే నడుస్తుంది  ఆ సీన్ కూడా మాస్ ఆడియన్స్ రోమాలు నిక్కబొడుచుకునేలా 
చేస్తుంది  ఐతే ఆ తర్వాత శివుడిని బాహుబలి కొడుకుగా కట్టప్ప గుర్తుపట్టే 
సన్నివేశం నుంచి కథనం కొంచెం ఎమోషనల్గా సాగుతుంది  ఫ్లాష్బ్యాక్లో 
శివగామి పాత్ర ప్రవేశంతో ఆసక్తి పెరుగుతుంది  ఓ ఇరవై నిమిషాల పాటు కథనాన్ని
 పకడ్బందీగా నడిపించాడు  ఐతే ఈ దశలో ఐటెం సాంగ్ పెట్టాలన్న ఆలోచన 
రాజమౌళికి ఎందుకొచ్చిందో కానీ ఓ ఫ్లోతో సాగుతున్న కథనానికి ఇక్కడ బ్రేక్
 పడింది  మళ్లీ చివరి 40 నిమిషాలు వార్ ఎపిసోడ్తో ప్రేక్షకులు ఎంగేజ్ 
అయిపోతారు  యుద్ధ సన్నివేశాలు ఆ భారీ తనం చివరి అరగంట కళ్లు 
తిప్పుకోనివ్వకుండా చేస్తుంది   యుద్ధ సన్నివేశాలు విజువల్ ఎఫెక్ట్స్ 
విషయంలో హాలీవుడ్ సినిమాల స్ఫూర్తి కనిపిస్తుంది  కానీ మన స్థాయికి ఇవి 
అద్భుతమనే చెప్పాలి           ఐతే బాహుబలి భల్లాలదేవ మధ్య 
పోరాటానికి సంబంధించిన ఎపిసోడ్ అంతా రెండో భాగానికి అట్టిపెట్టేయడం వల్ల 
కావచ్చేమో తొలిభాగంలో ఆ రెండు పాత్రల మధ్య సన్నివేశాలు అంత బలంగా 
అనిపించలేదు  ఎమోషన్ పండలేదు  అటు శివుడి పాత్రకు కానీ ఇటు బాహుబలి 
క్యారెక్టర్కు కానీ ఎదురే లేనట్లు చూపించారు  దీంతో విలనిజం అంటూ ఏమీ 
ఎలివేట్ కాలేదు  శివగామి కట్టప్ప పాత్రల విషయంలో ఉన్నంత బలం ఎమోషన్ 
మిగతా పాత్రల్లో మిస్సయింది  ఐతే రెండో భాగం కూడా చూశాక అన్ని పాత్రల మీద ఓ
 అవగాహనకు రావచ్చేమో  తొలి భాగంలోనే బాహుబలి భల్లాలదేవుడి మధ్య పోరు 
చూపించేస్తే రెండో భాగంలో చూపించడానికి ఏమీ ఉండదని భావించి 
ప్రథమార్ధానికి కాలకేయుడితో యుద్ధం ఎపిసోడ్ సెట్ చేసుకున్నాడు రాజమౌళి  ఆ
 ఎత్తుగడ బాగానే ఉంది  ఐతే సినిమాను ముందు ఒక భాగంగా అనుకుని ఆ తర్వాత 
రెండు భాగాలుగా మార్చే క్రమంలో రాజమౌళి అంత పకడ్బందీగా కథనాన్ని 
తీర్చిదిద్దలేకపోయాడేమో అనిపిస్తుంది  ఈ క్రమంలో క్యాల్కులేషన్స్లో తేడా 
వచ్చేసినట్లుంది  ఎప్పుడూ అతడి సినిమాల్లో కనిపించే బిగువు బలమైన 
ఎమోషన్స్ ఇందులో మిస్సయ్యాయనే చెప్పాలి   నటీనటులు   
      ఇక్కడ ప్రభాస్ రానాల కంటే ముందు రమ్యకృష్ణతో మొదలుపెట్టాల్సిందే  
ఎందుకంటే సినిమాలో అందరికంటే ఎక్కువ ఆకట్టుకునేది ఆమే  శివగామి పాత్రలో 
ఆమె అద్భుతమైన నటనను ప్రదర్శించింది  సినిమాలో మోస్ట్ పవర్ఫుల్ రోల్ 
ఆమెదే  ప్రతి సన్నివేశంలోనూ రమ్యకృష్ణ తనదైన ముద్ర వేసింది  ఆ పాత్రలో 
మరెవరినీ ఊహించుకోలేనంత గొప్పగా నటించింది  రాజనీతి గురించి చెబుతూ 
తిరుగుబాటుదారుల్ని మట్టుబెట్టే సన్నివేశంలో రమ్యకృష్ణ నటన హైలైట్ అని 
చెప్పాలి           ప్రభాస్ శివుడిగా బాహుబలిగా రెండు పాత్రల్లో 
వైవిధ్యం చూపించాడు  శివుడిగా చలాకీతనం ప్రదర్శించి బాహుబలిగా హుందాగా 
నటించాడు  తన రూపం విషయంలో అతడు పడ్డ కష్టం తెరమీద కనిపిస్తుంది  శివుడు 
బాహుబలి పాత్రలకు తనే సరైన ఛాయిస్ అని రుజువు చేశాడు  ఐతే రెగ్యులర్ 
సినిమాలతో పోలిస్తే ఇలాంటి సినిమాలకు కొంచెం భిన్నమైన బాడీ లాంగ్వేజ్ 
చూపించడంలో వాయిస్ విషయంలో మాత్రం ప్రభాస్ ఆకట్టుకోలేదు  కొన్ని 
సన్నివేశాల్లో అతను సరైన ఎక్స్ప్రెషన్స్ ఇవ్వలేపోయాడు  ఐతే పాత్రల కోసం 
ప్రభాస్ పడ్డ కష్టాన్ని అతడి కమిట్మెంట్ను మాత్రం మెచ్చుకుని 
తీరాల్సిందే           భల్లాల దేవుడిగా రానా ఆకట్టుకున్నాడు  
ప్రభాస్తో పోలిస్తే రానాకు స్క్రీన్ ప్రెజెన్స్ తక్కువే  బహుశా అతడి 
పాత్రకు రెండో భాగంలో ఎక్కువ ప్రాధాన్యం ఉండొచ్చు  రానా గత సినిమాలతో 
పోల్చి చూస్తే నటన విషయంలో అతను ఎంతో వైవిధ్యం చూపించాడు  భల్లాలదేవుడి 
పాత్ర తాలూకు కన్నింగ్నెస్ను అతను బాగా క్యారీ చేశాడు          
 అవంతికగా తమన్నా పాత్రకు మొదట్లో ఎక్కువ బిల్డప్ ఇచ్చారు  కానీ తర్వాత 
తేల్చేశారు  గ్లామర్ పార్ట్ వరకు ఆమె తన పాత్రకు న్యాయం చేసింది  ఐతే 
వీరనారిగా మాత్రం మెప్పించలేకపోయింది  పోరాట దృశ్యాల్లో ఆమె తేలిపోయింది  
ముఖంలో రౌద్రం చూపించబోతే అది తమాషాలా మారింది           కట్టప్పగా 
సత్యరాజ్ నటనకు తిరుగులేదు  ఆయన తన పాత్రకు వంద శాతం న్యాయం చేశాడు  తొలి 
సన్నివేశంలోనే ఆయన తన ముద్ర చూపించారు  ఆ తర్వాత కనిపించిన ప్రతిసారీ 
స్క్రీన్ను ఆక్రమించేశారు  బిజ్జాల దేవగా నాజర్ నటన కూడా తన స్థాయికి 
తగ్గట్లే నటించారు  ఆయన అవతారం షాకిస్తుంది  ఐతే రానా పాత్రలాగే నాజర్ 
క్యారెక్టర్కు కూడా రెండో భాగంలో ఎక్కువ ప్రాధాన్యం ఉండే అవకాశముంది  
అనుష్కను ఇలాంటి అవతారంలో చూసి తట్టుకోవడం కష్టం  ఆమెకు వేసిన మేకప్ 
అసహజంగా ఎబ్బెట్టుగా ఉంది  నటన పరంగా అనుష్కకు పెద్దగా స్కోప్ లేదు  
రుద్రగా అడివి శేష్ పెద్దగా చేసిందేమీ లేదు  అతడి పాత్రకు పెద్దగా 
ప్రాధాన్యం కూడా లేదు  తన పాత్రలకు నటీనటుల్ని ఎంచుకోవడంలో వారి నుంచి 
మంచి నటనను రాబట్టుకోవడంలో రాజమౌళి విజయవంతమయ్యాడు   సాంకేతిక వర్గం   
      బాహుబలికి బ్యాక్బోన్ సాంకేతిక నిపుణులే   తెరమీద అద్భుతం 
అనిపించిన ప్రతి దృశ్యంలోనూ టెక్నీషియన్స్ ప్రతిభ శ్రమ కనిపిస్తుంది  
సాబు సిరిల్ ఆర్ట్ వర్క్ గురించి ఎంత చెప్పుకున్నా తక్కువే  మహిష్మతి 
రాజ్యం కోసం వేసిన సెట్లు అద్భుతమనే చెప్పాలి  సినిమాలో దాదాపుగా ప్రతి 
సన్నివేశంలోనూ అద్భుతమైన ఆర్ట్ వర్క్ కనిపిస్తుంది  యుద్ధ సన్నివేశాల్లో 
వాడిన సామాగ్రి ఆయుధాల విషయంలో కూడా సాబు సిరిల్ కృషి గురించి 
ప్రత్యేకంగా చెప్పుకోవాలి  బాహుబలిలో ఇంకో ప్రధానమైన హైలైట్ విజువల్ 
ఎఫెక్ట్స్  రోబో తర్వాత ఇండియన్ స్క్రీన్పై ఇంత గొప్ప విజువల్ 
ఎఫెక్ట్స్ మళ్లీ ఇదే అని కచ్చితంగా చెప్పొచ్చు  ఈ విషయంలో శ్రీనివాస్ 
మోహన్ అండ్ టీమ్కు హ్యాట్సాఫ్ చెప్పాల్సిందే   కీరవాణి సంగీతం 
కూడా సినిమాకు మేజర్ హైలైట్స్లో ఒకటిగా నిలిచింది  పాటలు ఆడియోలో సోసోగా 
అనిపించాయి కానీ తెరమీద మాత్రం చాలా బాగున్నాయి  ఒక్క మనోహరి పాట 
మినహాయిస్తే అన్ని పాటల చిత్రీకరణ ఆకట్టుకుంది  ఐతే పాటలతో కంటే కూడా 
నేపథ్య సంగీతంతో సినిమాకు ప్రాణం పోశాడు కీరవాణి  ఎమోషనల్ సీన్స్లో 
యుద్ధ సన్నివేశాల్లో కీరవాణి రీరికార్డింగ్ అదిరిపోయింది  కోటగిరి 
వెంకటేశ్వరరావు ఎడిటింగ్ విషయంలో తన అనుభవం చూపించారు  ఐతే ద్వితీయార్ధంలో
 యుద్ధం ఎపిసోడ్కు ముందు కొంచెం కత్తెరకు పని చెప్పాల్సింది  
కాస్ట్యూమ్స్ విషయంలో రమ రాజమౌళి ప్రశాంతిల శ్రమ గురించి కూడా 
ప్రత్యేకంగా ప్రస్తావించాల్సిందే  విజయ్ అజయ్ రాసిన మాటలు పర్వాలేదు  
మరీ అంత గొప్పగా లేవు  భాష విషయంలో కొన్ని చోట్ల నిలకడ లోపించింది  
అక్కడక్కడా మామూలు భాషలోకి వచ్చేశారు  కొన్ని చోట్ల గ్రాంథికంలో డైలాగులు 
రాశారు  ఇంతమంది నటీనటులతో సాంకేతిక నిపుణులతో గొప్ప ఔట్పుట్ 
రాబట్టుకున్నందుకు రాజమౌళిని ముందుగా అభినందించాలి  మాస్ ఆడియన్స్ను 
మెస్మరైజ్ చేయడంలో తన ప్రత్యేకతను రాజమౌళి మరోసారి చాటున్నాడు  ఐతే 
స్క్రీన్ప్లే విషయంలో ఎమోషన్స్ పండించడంలో ఇంతకుముందులా తనదైన ముద్ర 
మాత్రం వేయలేకపోయాడని చెప్పాలి   చివరిగా          బాహుబలి కంటికి ఇంపే కానీ మనసుకే కొంచెం కష్టం!   
                                                   
__________________________
        నందు పూనమ్ ఇద్దరూ ప్రేమికులు  అయితే పూనమ్కి స్వచ్ఛమైన ప్రేమా దోమా అంటే నచ్చదు  ఏదో ప్రేమించుకున్నామా అవసరాలు తీర్చుకున్నామా వెళ్లిపోయామా అనుకునే టైపు  ఇది నందుకు నచ్చదు  దాంతో ఇద్దరూ విడిపోతారు  పూనమ్ మాత్రం యథావిధిగా మరో బాయ్ ఫ్రెండ్ ఆదర్శ్కు వలేస్తుంది  అతను బాగా డబ్బున్నోడు  అమ్మాయిలను వాడుకుని వదిలేస్తుంటాడు  ఇక భూపాల్ సూపర్ స్టార్ మహేష్కు కథ చెప్పి సినిమాను డైరెక్ట్ చేయాలనే లక్ష్యంతో తిరుగుతుంటాడు  నిర్మాత కుమారుడైన ఆదర్శ్  మహేష్తో సినిమా చేసే అవకాశం కల్పిస్తానని చెప్పడంతో అతడి వెంటే తిరుగుతుంటాడు  నందు ఆదర్శ్ భూపాల్ కలిసి తమ సమస్యల పరిష్కారం కోసం సూపర్స్టార్ని కిడ్నాప్ చేయాలని ప్లాన్ వేస్తారు  మరి వాళ్లు సూపర్స్టార్ని కిడ్నాప్ చేశారా వాళ్లీ కిడ్నాప్ చేయాల్సిన అవసరం ఏమొచ్చింది చివరకు వాళ్లేం సాధించారు అన్నది తెరమీద చూడాల్సిందే   కథనం విశ్లేషణ         ఈ మధ్య టాలీవుడ్లో క్రైమ్ కామెడీ థ్రిల్లర్స్ వరుస కడుతున్నాయి  అందులో కొన్ని విజయవంతమవుతుంటే కొన్ని బోల్తా కొడుతున్నాయి  సూపర్ స్టార్ కిడ్నాప్ ఈ రెంటికి మధ్యన ఉండే సినిమా  ఈ కిడ్నాప్ డ్రామా గొప్ప కిక్కేమీ ఇవ్వదు  అలాగని నిరాశ పరచదు  ఏదో టైంపాస్కు ఓకే నాట్ బ్యాడ్ అనిపించే సినిమా  స్క్రీన్ ప్లే ప్రధానంగా సాగే ఈ క్రైమ్ థ్రిల్లర్ను దర్శకుడు కొంచెం వైవిధ్యం జోడించి చాలా వరకు ఆసక్తికరంగానే నడిపించాడు  ఇందులో మహేష్ నటించకపోయినా అతను నటించినంత భావన ప్రేక్షకులకు కలిగేలా చేయడంలో దర్శకుడు విజయం సాధించాడు           సాధారణంగా కిడ్నాప్ స్టోరీ అనగానే డబ్బులు డిమాండ్ చేయడం ఆ తరువాత పోలీసులకు పట్టుబడటం చివర్లో ఏదో ఒక మెసేజ్ ఇవ్వడంలాంటి కథలను మనం చాలానే చూశాం  కానీ ఇందులో కిడ్నాప్ చేయాల్సిన అవసరం ఎందుకొచ్చిందనే దగ్గర నుంచి  ఆ కిడ్నాప్ నుంచి తప్పించుకుని బయట పడటానికి హీరోలు చేసిన ప్రయత్నాలపై దర్శకుడు స్క్రీన్ప్లేను బాగానే నడిపించాడు  ఇలాంటి సినిమాలకు స్క్రీన్ప్లేనే ప్రాణం  ఐతే ఇక్కడ ఓ సౌలభ్యం కూడా ఉంటుంది  ముగ్గురు కుర్రాళ్లను ఒక గోల్తో ఒకచోటికి చేర్చేముందు వాళ్ల పరిచయం సమస్యలకు సంబంధించిన ట్రాక్లను ఆసక్తికరంగా నడిపించడానికి అవకాశముంటుంది  దర్శకుడు సుశాంత్ ఈ విషయంలో విజయవంతమయ్యాడు  ముగ్గురు కథానాయకులకు సంబంధించిన ట్రాక్లతో ప్రథమార్ధాన్ని చకచకా నడిపించాడు  ద్వితీయార్ధం మీద ఆసక్తి పెరిగేలా ఇంటర్వెల్ బ్లాక్ ఇచ్చాడు           ఐతే సెకండాఫ్లోనే కథనం అంత ఆసక్తికరంగా నడిపించలేకపోయాడు  పెద్దగా థ్రిల్ ఇవ్వలేకపోయాడు  కామెడీ మీదే బండి నడిపించడానికి ప్రయత్నించాడు  సెకండాఫ్ మొదట్లోనే ట్విస్టు రివీల్ అయిపోవడంతో ఆసక్తి తగ్గిపోతుంది  ఆ తర్వాత రొటీన్ సన్నివేశాలతో సాగుతుంది కథనం  వెన్నెల కిషోర్ చేసిన కామెడీ మాత్రమే సెకండాఫ్లో చెప్పుకోదగ్గ విశేషం  సినిమా గ్రాఫ్ మరీ పడిపోకుండా చేయడంలో అతడి పాత్ర కీలకం  కమెడియన్ కం డైరెక్టర్ అంటూ  తన మీదనే బోల్డన్ని సార్లు పంచ్లు వేసుకున్నాడు  బ్యాక్ టు బ్యాక్ డిజాస్టర్స్ ఇచ్చిన పరమ చెత్త డైరెక్టర్ నువ్వే అంటూ వేరే వాళ్లతో కూడా పంచ్లు వేయించుకోవడం ఆకట్టుకుంటుంది           క్లైమాక్స్ ముందు కన్ఫ్యూజింగ్ డ్రామాను నడిపించడంలో దర్శకుడు కొంచెం తడబడ్డట్లు కనిపిస్తుంది  నిడివి రెండు గంటలే ఉండటం ప్లస్సే అయినా కథనాన్ని ఇంకొంచెం వేగంగా నడిపి ఉండాల్సిందన్న ఫీలింగ్ కలుగుతుంది  పాటలు సినిమాకు అడ్డుగా నిలిచాయి  వాటి వల్ల ఎలాంటి ప్రయోజనం లేదు  చివర్లో మంచు మనోజ్ ఎంట్రీ బాగానే ఉంది  నాని అల్లరి నరేష్ కూడా అతిథి పాత్రల్లో కనిపించారు  లేడీ డాన్ శ్రద్ధా దాస్ క్యారెక్టర్ను దర్శకుడు బాగానే రాసుకున్నాడు  పోసాని నుంచి ఆశించిన స్థాయిలో పంచ్లు మిస్సయ్యాయి   నటీనటులు         దర్శకుడు స్క్రిప్టు కంటే కూడా నటీనటుల ఎంపికలో వారి నుంచి మంచి పెర్ఫామెన్స్ రాబట్టుకోవడంలో ఎక్కువ మార్కులు కొట్టేశాడు  నందు ఆదర్శ్ భూపాల్ ముగ్గురూ చాలా బాగా చేశారు  అందర్లోకి నెగెటివ్ షేడ్స్ ఉన్న క్యారెక్టర్లో ఆదర్శ్ ఎక్కువ ఆకట్టుకుంటాడు  డిఫరెంట్ ఎమోషన్స్ ఉన్న కన్నింగ్ క్యారెక్టర్లో అతను బాగా ఒదిగిపోయాడు  దర్శకుడవ్వాలని తపించే కుర్రాడి పాత్రలో భూపాల్ కూడా సహజంగా నటించాడు  నందుకు ఇది మరీ గుర్తుంచుకోదగ్గ రోల్ కాదు కానీ ఉన్నంతలో బాగానే చేశాడు  పూనమ్ కౌర్ కనిపించేది తక్కువ సన్నివేశాల్లోనే అయినా సిన్సియర్గా నటించింది  వెన్నెల కిశోర్ సెకెండాఫ్ని తన భుజాల మీద నడిపించాడు  తనకే సొంతమైన కామెడీ టైమింగ్తో అతను అదరగొట్టాడు  శ్రద్ధాదాస్ లేడీ డాన్గా బాగానే చేసింది  కొన్ని చోట్ల ఆమె ఓవరాక్షన్ చేసింది  తాగుబోతు రమేష్ ఎప్పటి లాగే తన మార్కు డైలాగులతో కాసేపు నవ్వించాడు  పోసాని పెద్దగా ఆకట్టుకోలేదు   సాంకేతిక వర్గం         సాయికార్తీక్ పాటల్లో పెద్దగా కిక్కు లేదు కానీ  నేపథ్య సంగీతం విషయంలో మాత్రం ఆకట్టుకున్నాడు  సినిమాటోగ్రఫీ బాగుంది  బడ్జెట్ తక్కువే అయినా మంచి క్వాలిటీ ఉండేలా సన్నివేశాల్ని తెరకెక్కించాడు  పాటల చిత్రీకరణ కూడా బాగుంది  ఎడిటర్ సెకండాఫ్లో కొంచెం కత్తెరకు పని చెప్పాల్సింది  ఓవరాల్గా ఎడిటింగ్ బాగానే ఉంది  నిర్మాత అవసరానికి తగ్గట్లు ఖర్చుపెట్టాడు  దర్శకుడు సుశాంత్ రెడ్డి తనలో విషయం ఉందని ప్రూవ్ చేసుకున్నాడు  కాన్సెప్ట్ విషయంలో కొత్తగా ఆలోచించినా సన్నివేశాల విషయంలో కొత్తదనం చూపించలేకపోయాడు  ఓ కొత్త డైరెక్టర్ నుంచి ఇంకా ఫ్రెష్ ఆలోచనలు ఆశిస్తాం   చివరిగా          ఈ కిడ్నాప్ డ్రామా ఒక్కసారి చూడ్డానికి ఓకే  
__________________________
        టైగర్ సందీప్ కిషన్ ఓ అనాథ  చిన్నప్పట్నుంచి అనాథాశ్రమంలో పెరిగిన అతడికి విష్ణు రాహుల్ రవీంద్రన్ అంటే ప్రాణం  విష్ణు దత్తతకు వెళ్లిపోయినా అతడి మీద టైగర్కున్న ఇష్టం తగ్గదు  పెద్దయ్యాక కూడా అతణ్ని వదిలిపెట్టడు  ఐతే విష్ణు గంగ సీరత్కపూర్ అనే కాశీ అమ్మాయిని ప్రేమిస్తాడు  కానీ టైగర్కు అది నచ్చదు  ఆమె నుంచి విష్ణును వేరు చేయాలని చూస్తే తనే విష్ణుకు దూరమవ్వాల్సి వస్తుంది  ఐతే గంగను ప్రేమించినందుకు విష్ణు ప్రాణానికి ముప్పు వస్తుంది  ఆ సంగతి తెలిసిన టైగర్ ఏం చేశాడు విష్ణుకు వచ్చిన సమస్యేంటి ఆ సమస్యను టైగర్ ఎలా పరిష్కరించాడు అన్నది మిగతా కథ   కథనం విశ్లేషణ         మనం ఒప్పుకున్నా ఒప్పుకోకపోయినా తమిళంలో భిన్నమైన కథలతో ప్రయోగాత్మక చిత్రాలు వస్తుంటాయన్నది వాస్తవం  మన దర్శకులు రచయితలు రొటీన్ కథాకథనాలతోనే ప్రేక్షకుడికి మినిమం గ్యారెంటీ వినోదాన్నిచ్చి సేఫ్ గేమ్ ఆడాలని చూస్తుంటారు  టైగర్తో టాలీవుడ్లోకి ఎంట్రీ ఇచ్చిన తమిళ దర్శకుడు వీఐ ఆనంద్ కూడా మన డైరెక్టర్ల లాగే ఆలోచించాడు  తమిళంలో అప్పూచి గ్రహం అనే విభిన్నమైన సినిమా తీసిన ఆనంద్ తెలుగులో మాత్రం టైగర్ను రొటీన్ కథాకథనాలతోనే నడిపించాడు  అది కొంత నిరాశపరిచినా టైగర్లో వినోదానికి మాత్రం ఢోకా లేదు  రెండు గంటల తక్కువ నిడివితో బోర్ కొట్టకుండా చకచకా సాగిపోయే యాక్షన్ ఎంటర్టైనర్ టైగర్           లీడ్ రోల్ చేసిన హీరోకు హీరోయిన్ లేకపోవడం అతడికి ఒక్క డ్యూయెట్ కూడా పెట్టకపోవడం సినిమా మొదలైన అరగంటకు కానీ హీరో ఎంట్రీ ఇవ్వకపోవడం ఇవన్నీ మన కమర్షియల్ సినిమాల లెక్కల్లో ఇమడని విషయాలు  ఈ విషయంలో టైగర్ కొత్తగా అనిపిస్తుంది  ఐతే మిగతా వ్యవహారమంతా రొటీనే  ఇద్దరు అనాథలు ఆశ్రమంలో పెరగడం అందులో ఒకడు తేడాగా ఉండటం ఇంకొకడు దత్తతకు వెళ్లిపోవడం ఆ వెళ్లినవాడు పెద్దయ్యాక ఇతణ్ని అసహ్యించుకోవడం అతడి లవ్ ప్రాబ్లెమ్లో పడితే ఇతడే రక్షించడం ఇదంతా చూస్తే ఆర్య సినమా గుర్తుకు రావడం సహజం  క్యారెక్టరైజేషన్లు కాన్సెప్ట్ ఆర్య నుంచి తీసుకున్నదే అయినా పరువు హత్యల నేపథ్యాన్ని జోడించి టైగర్కు వెరైటీ టచ్ ఇచ్చాడు డైరెక్టర్           కథ రొటీనే అయినా స్క్రీన్ప్లే విషయంలో ఆనంద్ తన ప్రత్యేకత చూపించాడు  రెండో హీరో యాంగిల్ నుంచి సినిమాను మొదలుపెట్టి హీరోను లేటుగా సీన్లోకి తీసుకురావడం తెలివైన ఎత్తుగడ  అరగంటలో రెండో హీరో లవ్ స్టోరీ తాలూకు ఫ్లాష్బ్యాక్ను చకచకా ముగించాడు  ఆ తర్వాత హీరో ఎంట్రీతో కథనం ఊపందుకుంటుంది  సందీప్ రావడమే పంచ్ల మీద పంచ్లు వేసి అప్పటిదాకా కొంచెం డల్గా సాగుతున్న కథనానికి కొంచెం ఊపు తీసుకొచ్చాడు  రెండో ఫ్లాష్బ్యాక్ క్రిస్ప్గా ఉండటంతో ప్రథమార్ధం త్వరగా ముగిసిపోతుంది  ఇక ద్వితీయార్ధమంతా హీరోయిజం మీద నడుస్తుంది  మాస్ ఆడియన్స్ను టార్గెట్ చేసుకున్న దర్శకుడు వాళ్లకు నచ్చే హీరోయిజంతో వినోదంతో సెకండాఫ్ను నడిపించాడు  హాస్పిటల్లో విలన్స్తో హీరో ఆడే గేమ్ మాస్ ఆడియన్స్ను బాగా మెప్పిస్తుంది  ప్రిక్లైమాక్స్లో క్లైమాక్స్ ఎమోషనల్గా సాగుతాయి  ద్వితీయార్ధంలో సందీప్ సినిమాను తన భుజాల మీద నడిపించాడు  రొటీన్గా అనిపించే సన్నివేశాలతోనే దర్శకుడు హీరోయిజాన్ని బాగా ఎలివేట్ చేయగలిగాడు           నిడివి రెండు గంటల్లోపే ఉండటం టైగర్కు పెద్ద ప్లస్ పాయింట్  దీని వల్ల ఎక్కడా సాగదీయాల్సిన అవసరం రాలేదు  సినిమా డ్రాగ్ అయిన ఫీలింగ్ కూడా ఎక్కడా రాదు  సన్నివేశాలు క్రిస్ప్గా ఉండేలా చూసుకున్నాడు దర్శకుడు  ఇంటర్వెల్కు ముందు హీరోకు అంత బిల్డప్ ఇస్తూ సాంగ్ పెట్టడం కొంచెం అతిగా అనిపిస్తుంది  ఐతే ద్వితీయార్ధంలో ఆ బిల్డప్కు తగ్గట్లు సన్నివేశాలు నడుస్తాయి  క్లైమాక్స్ కొంచెం తేల్చేసిన ఫీలింగ్ కలుగుతుంది కానీ ఓవరాల్గా మంచి ఇంప్రెషన్తోనే బయటికొస్తాడు ప్రేక్షకుడు  కొత్తదనం లేదని ఎ-క్లాస్ ఆడియన్స్ పెదవి విరిచినా టార్గెటెడ్ మాస్ ఆడియన్స్ను మాత్రం టైగర్ నిరాశ పరచదు   నటీనటులు         సందీప్ కిషన్ మాస్ క్యారెక్టర్లో బాగానే ఒదిగిపోయాడు  తన ఆహార్యాన్ని బాడీ లాంగ్వేజ్ను మార్చుకుని టైగర్ పాత్రకు తగ్గట్లు నటించాడు  ఇలాంటి సినిమాలు చేసిన అలవాటు లేకపోయినా టైగర్గా అతను ఎబ్బెట్టుగా అనిపించలేదు  కాబట్టి మాస్ క్యారెక్టర్లో సక్సెస్ అయ్యాడని చెప్పొచ్చు  ఐతే డైలాగ్ డెలివరీ విషయంలో అతను ఓ మూసలో వెళ్లిపోతున్నట్లుంది  లెంగ్తీ డైలాగులు చెప్పేటపుడు ఫుల్స్టాప్లు కామాలే ఉండట్లేదు  ఇంటెన్సిటీ చూపించాలని అతను ట్రై చేస్తుండొచ్చు కానీ ఎక్కడ ఆపాలో ఎక్కడ వేగం చూపించాలో కొంచెం సరిచూసుకుంటే బెటర్  రాహుల్ రవీంద్రన్ కూడా బాగానే చేశాడు  ఐతే తొలి 40 నిమిషాల తర్వాత దర్శకుడు అతణ్ని స్ట్రెచర్కే పరిమితం చేసేసి సందీప్నే హైలైట్ చేశాడు  హీరోయిన్ సీరత్ కపూర్ అంతగా ఆకట్టుకోదు  ఆమెదో టిపికల్ ఫేస్  ఇలాంటి సినిమాలకు సూటవ్వదనే చెప్పాలి  విలన్ రోల్స్ చేసిన నటులు అంతగా ఆకట్టుకోలేదు  సప్తగిరి ఇలా మెరిసి అలా మాయమైపోయాడు  అతడితో పోలిస్తే సెకండాఫ్లో తాగుబోతు రమేష్ నవ్వించడంలో పర్వాలేదనిపించాడు  మిగతా వాళ్లంతా మామూలే   సాంకేతిక వర్గం         సినిమాలో పాటలకు పెద్దగా ప్రాధాన్యం లేదు  ఉన్నవే మూడు పాటలు  అందులో టైటిల్ సాంగ్ మాత్రమే ఆకట్టుకుంటుంది  ఐతే అది రాంగ్ టైమింగ్లో వచ్చి వేస్ట్ అయిపోయింది  ఐతే బ్యాగ్రౌండ్ స్కోర్లో మాత్రం తమన్ ఆకట్టుకున్నాడు  టైటిల్ సాంగ్ థీమ్ మ్యూజిక్ను బాగా వాడుకున్నాడు  ఛోటా కె నాయుడు ఛాయాగ్రహణం సినిమాకు హైలైట్గా నిలిచింది  మేనల్లుడి సినిమా మీద ఆయన స్పెషల్ ఫోకస్ పెట్టాడు  ఆయన గత సినిమాలతో పోలిస్తే ఇందులో సినిమాటోగ్రఫీ ఓ డిఫరెంట్ స్కీమ్లో సాగింది  అబ్బూరి రవి మాటలు సన్నివేశాలకు తగ్గట్లు సింపుల్గా ఉన్నాయి  పంచ్ల కోసం భారీ డైలాగుల కోసం ఆయన ట్రై చేయలేదు  ఠాగూర్ మధు ఎన్వీ ప్రసాద్ అవసరానికి తగ్గట్లు ఖర్చు పెట్టారు  నిర్మాణ విలువలు బాగున్నాయి  దర్శకుడు కథ విషయంలో కొత్తగా ఏమీ ట్రై చేయకపోయినా రొటీన్ కథనే కొంచెం భిన్నమైన స్క్రీన్ప్లేతో చెప్పే ప్రయత్నం చేశాడు  మాస్ ఆడియన్స్ను టార్గెట్ చేసిన సీన్స్ను అతను బాగా డీల్ చేసి తనలో మంచి కమర్షియల్ డైరెక్టర్ ఉన్నాడని చాటాడు  ఉన్న లిమిటేషన్స్లోనే టైగర్ను జనరంజకంగా తీర్చిదిద్దాడు   చివరిగా           టైగర్ నేలవిడిచి సాము చేయలేదు  ఉన్న లిమిటేషన్స్లోనే ఓ మోస్తరు వినోదాన్నందించాడు  మరీ కొత్తగా ఉంటుందని ఆశించకుండా ఎక్కువ అంచనాలు పెట్టుకోకుండా చూస్తే టైగర్ నిరాశపరచడు    
__________________________
        ఎలాగైనా కోటీశ్వరుడిని అయిపోవాలని కలలు కంటూ పాలమూరు నుంచి హైదరాబాద్ వచ్చిన కుర్రాడు కృష్ణనాగశౌర్య  ఒక బ్యాంక్కు అప్పుల రికవరీ ఏజెంట్గా చేరతాడు  బ్యాంకులకు డబ్బును వన్టైమ్ సెటిల్మెంట్ చేసేసి డబ్బులు ఇవ్వాల్సిన రౌడీలు గూండాల్లాంటి వారి నుంచి తను వసూలు చేసుకోవడం మొదలుపెడతాడు  ఈ ప్రయత్నంలో మొదటగా రౌడీల చేతిల్లో దెబ్బలుతిన్నా  తెగించి ముందుకు వెళ్లడంతో డబ్బులు వసూలు కావడంతో పాటు కొత్త పరిచయాలు కలుగుతాయి  ఈ జాదూగాడు శ్రీశైలంజాకీర్ హుస్సేన్ అనే ఒక డాన్ వద్ద పనికి కుదరతాడు  పెద్ద పరపతి ఉన్న శ్రీశైలం కృష్ణని తన బినామీగా మారుస్తాడు  హీరోని అడ్డం పెట్టుకొని వేల కోట్ల రూపాయలు సంపాదించుకొనే ప్రణాళిక వేసి చివరగా తనని అంతమొందించే ప్రణాళిక వేస్తాడు  ఇది తెలియక ఈ ఉచ్చులో చిక్కుకుపోయిన కృష్ణ ఎలా బయటపడ్డాడు డబ్బు సంపాదించాలనే కలను ఎలా నెరవేర్చుకొన్నాడు అనేది మిగతా కథ  దీనికి ఉప కథలుగా హీరో లవ్స్టోరీ శ్రీశైలం అండ్ గ్యాంగ్ను వేటాడే పోలీసుల కథలు ఉంటాయి   కథనం విశ్లేషణ         ఎలాగూ మల్టీప్లెక్స్ ఆడియన్స్తో థ్రెడ్ తెగింది మనం తెగించకపోతే బాగుండదన్నట్టుగా దర్శకుడు హీరోలు పూర్తిగా మాస్ బాట పట్టారు  హీరో చేత గడ్డం పెంచించారు దర్శకుడు గడ్డంగ్యాంగ్ లపైనే ఫోకస్ పెట్టాడు  చిత్రం ఏమిటంటే ఇదే దర్శకుడు కొన్ని సంవత్సరాల కిందట చింతకాయల రవి  అనే క్లాస్ లవ్స్టోరీని రూపొందించాడు  అది సానుకూల ఫలితాన్ని ఇవ్వకపోవడంతో ఈ ప్రయత్నం చేశాడు  హీరో ఇంట్రడక్షన్ నుంచి అతడి కలలు వాటిని నెరవేర్చుకోవడానికి చేసే ప్రయత్నాలను కొంచెం కొత్తగానే చూపాడు దర్శకుడు  చాలా కసరత్తు చేసి రాసుకొన్న కథనంతో తొలి సగం పూర్తయ్యేవరకూ సినిమా పకడ్బందీగానే సాగుతుంది           అయితే రెండోసగం స్టార్ట్ అయ్యాకే గందరగోళం మొదలవుతుంది  అది క్లైమాక్స్తో కానీ ఒక కొలిక్కిరాదు  దీంతో ఫస్టాఫ్కు ఫుల్ మార్క్స్ పడినా రెండో సగం తేలిపోవడంతో సినిమాకు ఓవరాల్ మార్క్స్ తగ్గిపోతాయి  ఎండింగ్లో ఇచ్చే ట్విస్టులు ఊహించగలిగినవే అయినా కొంత వరకూ ఇవి ప్రేక్షకుడిని సర్ప్రైజ్ చేయగలవు  దర్శకుడు వీలైనన్ని ఎక్కువ పాత్రలను కథలో ఇన్వాల్వ్ చేయడానికి ప్రయత్నించాడు  అలా సృష్టించిన పాత్రలను ఎక్కడిక్కడ వదిలేసుకొంటూ పోయాడు  ఫస్టాఫ్లో హీరోకు సన్నిహితులుగా కనిపించే కమేడియన్ల పాత్రలు ఇంటర్వెల్ తర్వాత మళ్లీ కనిపించవ్! కామెడీ సీన్లు అయిపోయాయి ఇక వారి అవసరం తీరిందన్నట్టుగా ఆ పాత్రలను పక్కనపెట్టేశారు  ఇక సినిమా ఊపందుకోవాల్సిన పతాక సన్నివేశాల్లో సప్తగిరి క్యారెక్టర్ను ఇంట్రడ్యూస్ చేసి హాస్యం అనే అపహాస్యాన్ని చేశాడు  ఇలాంటి అర్థంలేని పాత్రలు వచ్చి పోతూ ఉంటాయి           అలాగే పోలిస్ కమిషనర్గా అశిష్ విద్యార్థి పాత్రకు బిల్డప్ ఇచ్చినా అదీ ఒక ఒడ్డుకు చేరకుండానే కొట్టుకుపోతుంది  మరి ఇలా సినిమాలోకి ఇన్వాల్వ్ కాని క్యారెక్టర్లతో కథనాన్ని నడిపించాడు  ఇన్వాల్వ్ అయిన క్యారెక్టర్లది అనవసరమైన జోక్యం అనిపిస్తుంది  కథ కథనాల్లో ఎక్కడా లాజిక్లు ఉండవు   ఆశించడం కూడా సబబు కాదేమో! అభినందించదగిన అంశం ఏమిటంటే ఏదో మాస్ ప్రయత్నం చేయాలని కథను సృష్టించుకోలేదు  సినిమా కచ్చితంగా మాస్ సబ్జెక్టే  అయితే మెరుగులుదిద్దుకోవాల్సిన అంశాలెన్నో ఉన్నాయి  అదే జరిగి ఉంటే జాదుగాడు మరింతగా మెరిసేవాడు  హీరో హీరోయిన్ల మధ్య రొమాంటిక్ సీన్లను కూడా బాగా సెట్ చేసుకొన్నాడు దర్శకుడు  వాటిలో హీరోహీరోయిన్లిద్దరూ లీనమై పండించారు   నటీనటులు         ఈ సినిమాకు నాగశౌర్య కరెక్టుగా సెట్ అయ్యాడు  అతడి మాస్ ప్రయత్నాలకు సూటయ్యే సబ్జెక్ట్ ఇది  ఈ కథకు పక్కా మాస్ ఇమేజ్ ఉన్న హీరో సెట్ కాడు  తొలి ప్రయత్నాలు చేసే వారికే ఇది సబబైన సబ్జెక్ట్  తన పాత్రను ఈ కుర్రహీరో పండించారు  హీరోయిన్కు కూడా కొంచెం ప్రాధాన్యత ఉంది  ఆ ప్రాధాన్యత కన్నా తన అందాలను చూపడంతోనే సోనారిక గుర్తుండిపోతుంది  ఇక రవికాలె జాకీర్హుస్సేన్ పాత్రలకు పూర్తి నిడివితో కొనసాగుతాయి  వాటిని లీడ్ చేయడం ఈ అనుభవజ్ఞులకు ఏ మాత్రం కష్టం కాలేదు  కోట ఫోన్ల నుంచి ఆదేశాలు ఇచ్చే ముసలి విలన్ పాత్రను చేశాడు  ఇక శ్రీనివాసరెడ్డి పృథ్వి వంటి వాళ్లు తమకున్న రెండు మూడు సీన్లను తమదైన శైలిలో లీడ్ చేశారు  సప్తగిరికి వయాగ్రా వేయించి వల్గర్ కామెడీ చేయించడం ఎందుకో అర్థం కాదు   సాంకేతిక వర్గం         ఈ విభాగంలో ప్రస్తావించుకోవాల్సింది సాగర్ మహతిని  సంగీత దర్శకుడు మణిశర్మ తనయుడు అయిన మహతి సినిమాకు మంచి సంగీతం ఇచ్చాడు  రెండు మెలొడీలు మళ్లీ మళ్లీ వినాలనిపించేలా ఉంటాయి  వాటి చిత్రీకరణ కూడా  చక్కగా ఉండటం సినిమాకే ప్లస్ పాయింట్  ఈ విషయంలో సినిమాటోగ్రఫర్ దర్శకుల కో ఆర్డినేషన్ బాగుందనుకోవాలి  సినిమా నిడివి రెండున్నర గంటల్లోపే ఉన్నా ఇంకో పదిహేను నిమిషాల నిడివిని తగ్గించి ఉన్నా ఏ మాత్రం నష్టం ఉండేది కాదు  దర్శకుడు యోగి అలియాస్ యోగేష్ గురించి మాట్లాడుకోవాలంటే ఇతడి గత సినిమా చింతకాయలరవి థియేటర్లలో ఆడలేదు కానీ చానళ్లలో ప్రసారం అవుతూ టీవీల్లో మాత్రం బాగా ఆడుతోంది  జాదూగాడులో కూడా అలాంటి కంటెంటే కనిపిస్తోంది  కాబట్టి ఇక ఇది జనాల్ని ఏ మేరకు థియేటర్లకు రప్పిస్తుందన్నే బట్టే ఈ దర్శకుడి పనితనానికి ఫలితాన్ని నిర్దేశించనుంది   చివరిగా           బోర్ కొట్టించడు కానీ మరీ అంత జాదూ కూడా చేయలేని జాదూగాడు!   
__________________________
         కృష్ణ సుధీర్బాబు రాధ నందితల ప్రేమ ప్రయాణమే ఈ కథ  ఎనిమిదో తరగతి చదువుతుండగా తన క్లాసులోకి కొత్తగా వచ్చిన రాధను చూసి ప్రేమలో పడతాడు కృష్ణ  చదువు మీద శ్రద్ధ లేని కృష్ణ రాధ కోసమే బాగా చదవడం మొదలుపెడతాడు  ఇంటర్లోకి వచ్చేసరికి అతడి ప్రేమ మరింత ఊపందుకుంటుంది  రాధకు ప్రేమలేఖ కూడా రాస్తాడు  ఐతే ఆ ప్రేమలేఖ అతడి ప్రిన్సిపల్ దగ్గరికి చేరుతుంది  ప్రిన్సిపల్ చేసిన హితబోధతో తన గమ్యం మార్చుకుని కెరీర్ మీద దృష్టిపెడతాడు కృష్ణ  ఐతే రాధను మాత్రం మరిచిపోలేకపోతాడు  ఇంజినీరింగ్ చదువుతుండగా మరోసారి రాధ అతడికి కనిపించి ఆ తర్వాత దూరమవుతుంది  చదువు పూర్తి చేశాక యుఎస్లో పెద్ద ఉద్యోగం కూడా సంపాదిస్తాడు కృష్ణ  కానీ రాధను మాత్రం సొంతం చేసుకోలేకపోతాడు  ఓ కంపెనీకి సీఈవో అయ్యాక పూర్వ విద్యార్థుల సమావేశం కోసం తన ఊరికి బయల్దేరతాడు  అక్కడ రాధను కలవొచ్చని తన ప్రేమను చెబుదామని అనుకుంటాడు  మరి అక్కడికి రాధ వచ్చిందా కృష్ణ తన ప్రేమను చెప్పాడా రాధను తన సొంతం చేసుకున్నాడా అన్నది మిగతా కథ    కథనం విశ్లేషణ          స్వచ్ఛమైన ప్రేమ ఎప్పటికీ నిలిచి ఉంటుంది కాల పరీక్షకు నిలబడి విజయవంతమవుతుంది అనే కాన్సెప్ట్తో తెరకెక్కిన ప్రేమకథ కృష్ణమ్మ కలిపింది ఇద్దరినీ  ఓ వ్యక్తి జీవితంలోని మూడు దశల్లో అతడి ప్రేమకథ ఎలాంటి మలుపులు తిరిగి చివరికి ఏ గమ్యం చేరిందన్నది ఆటోగ్రాఫ్ స్వీట్ మెమొరీస్ తరహా కథనంతో చెప్పే ప్రయత్నం చేశారు  ఎంత వద్దన్నా ఈ సినిమా చూస్తున్నపుడు ఆటోగ్రాఫ్ గుర్తుకొస్తూనే ఉంటుంది  ఆ ఛాయలు చాలా ఉన్నాయి ఈ సినిమాలో  ఐతే ఆటోగ్రాఫ్లో కథానాయకుడికి ఒక్కో దశలో ఒక్కో లవ్ స్టోరీ ఉంటే ఇక్కడ హీరోకి ఒక్కటే లవ్ స్టోరీ  కెరీర్లోనూ గెలవాలి ప్రేమలోనూ గెలవాలి అదే నిజమైన విజయం అని చూపించే ప్రయత్నం కూడా చేశారు           ఇలాంటి కథల్ని ప్రేక్షకుడు ఫీల్ అయినప్పుడే ఆ ప్రయత్నం విజయవంతమవుతుంది  ఐతే ఆ ఫీల్ తేవడంలో దర్శకుడు చంద్రు కొంత వరకు విజయవంతమయ్యాడు  కానీ కథనంలో చెప్పుకోదగ్గ మలుపులేమీ లేకుండా చాలా ప్లెయిన్గా రాసుకోవడం వల్ల నరేషన్ చాలా నెమ్మదిగా ఉండటం వల్ల ఆడియన్స్ రెండున్నర గంటల పాటు కుదురుగా కూర్చోవడం కొంచెం కష్టమైంది  ఇదో నిజమైన కథ నుంచి స్ఫూర్తి పొంది రాసిన కథ అని చెప్పారు  ఐతే ఆ కథ బహుశా ఓ ఇరవయ్యేళ్ల ముందుదై ఉండొచ్చేమో  ఎందుకంటే అప్పుడైతేనే హీరో హీరోయిన్లు కమ్యూనికేషన్ అన్నదే లేకుండా దూరమైపోవడం జరుగుతుంది  కానీ సినిమా అంతా ఈ కాలంలో జరుగుతున్నట్లే చూపించారు  హీరో హీరోయిన్లకు సెల్ఫోన్లు కూడా ఉంటాయి  మరి అలాంటపుడు ఒకరితో ఒకరు మాట్లాడకుండా ఉండిపోవడం తమ ప్రేమ చెప్పుకోకపోవడం హీరో అమెరికాకు వెళ్లగానే హీరోయిన్తో కనెక్షన్ కట్ అయిపోవడం హీరోయిన్ జీవితంలో ఎన్నో సంఘటనలు జరిగినా హీరోకు తెలియకపోవడం ఇవన్నీ చాలా డ్రమటిక్గా అనిపిస్తాయి           హీరోకు అమెరికాలో ఉద్యోగం వస్తుంది  లక్షల్లో జీతం  హీరోయిన్కు తన ప్రేమ చెబుదామని ఇంటికెళ్తాడు  కానీ అతడి తల్లి ఆ అమ్మాయి మీదే తన కుటుంబం ఆధారపడిందని వెళ్లిపొమ్మని కాళ్ల మీద పడి అడుగుతుంది  హీరో ఉన్న స్థాయి ప్రకారం చూస్తే హీరోయిన్ను పెళ్లి చేసుకుని ఆమె కుటుంబాన్ని కూడా ఆదుకోవచ్చు  కానీ అతనా పని చేయకుండా ఏడుస్తూ వెళ్లిపోతాడు  అమెరికాలో పెద్ద కంపెనీకి సీఈవో అయ్యాక కూడా తాను ప్రేమించిన అమ్మాయినే తలుచుకుంటూ గడిపేసేంత ప్రేమ ఉన్నపుడు ఆమె కోసం ఏ ప్రయత్నం చేయకపోవడం ఫ్రెండ్స్ పూర్వ విద్యార్థుల సమావేశానికి పిలిస్తే అక్కడికొచ్చి తన ప్రేమను గెలిపించుకుందామని చూడటం లాజిక్కు అందదు           ప్రేమకథను హీరో యాంగిల్ నుంచే చూపించడం కూడా ఓ మైనస్  అసలు హీరోయిన్ మనసులో ఏముందో ఏ దశలోనూ చూపించరు  ఆమె క్యారెక్టర్ను ప్యాసివ్గా మార్చేశారు  హీరోయిన్ ఓ బొమ్మలా మారిపోయింది ఈ ప్రేమకథలో  నందిత లాంటి మంచి నటి ఉన్నా ఆమెను ఏమాత్రం ఉపయోగించుకోలేదు  హీరోయిన్ యాంగిల్ నుంచి కూడా ప్రేమకథను నడిపి ఉంటే కథనంలో కొంచెం జోరుండేదేమో  సినిమా చివర్లో తమిళ సినిమాల్ని గుర్తుకు తెచ్చే ట్విస్ట్ ఇచ్చారు  దాన్ని మన ప్రేక్షకులు ఎలా రిసీవ్ చేసుకుంటారో మరి           చూపించింది టీనేజ్ లవ్ స్టోరీ అయినా బూతులు రొమాంటిక్ సన్నివేశాల గురించి ఏమాత్రం ఆలోచించకుండా ఓ ప్యూర్ లవ్ స్టోరీని చూపించాలనుకోవడం కెరీర్ కూడా చాలా ముఖ్యమని చెప్పడం ఇవన్నీ బాగానే ఉన్నాయి కానీ ఈ జనరేషన్కు కనెక్టవ్వని ప్రేమకథను ఇప్పటి ప్రేక్షకులకు సూటవ్వని స్లో నరేషన్తో చెప్పాలని ప్రయత్నించడమే కృష్ణమ్మ కలిపింది ఇద్దరినీలో మైనస్  సుధీర్ బాబు వేసిన హీరో పోసాని చేసిన ప్రిన్సిపల్ గిరిబాబు చేసిన తండ్రి పాత్రలు బాగున్నాయి  సినిమాలో అందరి పెర్ఫామెన్స్ బాగుంది  కొన్ని మంచి సన్నివేశాలున్నాయి  ఫీల్ ఉన్న మ్యూజిక్ కూడా తోడైంది  కానీ తెరమీద చూపించిన వ్యవహారం ఈ జనరేషన్ ఆడియన్స్కు కనెక్టవుతుందా అన్నదే సందేహం   నటీనటులు          సుధీర్ బాబుకు నటుడిగా ఇది బెస్ట్ ఫిలిం అని చెప్పాలి  తన మైనస్లను కవర్ చేసుకుని బాగానే నటించాడతను  వాయిస్ విషయంలోనూ అతను ఎంతో శ్రద్ధ పెట్టిన విషయంలో చాలా సన్నివేశాల్లో తెలుస్తుంది  రెండు మూడు చోట్ల ఏడ్చే సన్నివేశాల్లో కొంచెం ఇబ్బంది పడ్డాడు కానీ ఓవరాల్గా ఆకట్టుకున్నాడు  క్లైమాక్స్కు ముందు స్టేజ్ ఎక్కి మాట్లాడే సన్నివేశంలో హీరోయిన్ను కలిసినపుడు అతడి నటన ఆకట్టుకుంటుంది  నందిత లాంటి మంచి నటిని దర్శకుడు ఉపయోగించుకోలేదు  హీరోయిన్గా కీలక పాత్రే కానీ ఆమె తన టాలెంట్ చూపించే అవకాశం రాలేదు  ఆ పాత్రను ప్యాసివ్గా మార్చేశాడు దర్శకుడు  పోసాని క్యారెక్టర్ బాగుంది  అతనుండే రెండు సన్నివేశాలూ సినిమాకు కీలకం  గిరిబాబు తక్కువ సన్నివేశాల్లోనే ఇంపాక్ట్ చూపించారు  చైతన్య కృష్ణ క్యారెక్టర్ వల్ల సినిమాకు పెద్దగా ఉపయోగం లేదు   సాంకేతిక వర్గం          కన్నడ సంగీత దర్శకుడు హరి మంచి మ్యూజిక్ ఇచ్చాడు  పాటల ప్లేస్మెంట్ ఇబ్బంది పెట్టినా అన్నీ కూడా బాగున్నాయి  బ్యాగ్రౌండ్ స్కోర్తో ప్రేమకథలో ఫీల్ తేవడానికి మంచి ప్రయత్నమే చేశాడు మ్యూజిక్ డైరెక్టర్  ఛాయాగ్రహణం మామూలుగా ఉంది  ఎడిటర్ చాలాచోట్ల కత్తెరకు పని చెప్పాల్సింది  డ్రైగా ఉన్న సన్నివేశాల్ని కూడా అలాగే వదిలేశారు  నిర్మాణ విలువలు బాగున్నాయి  దర్శకుడు చంద్రు కథాకథనాలు కన్నడ ప్రేక్షకులకు బాగానే ఎక్కి ఉండొచ్చు కానీ తెలుగు సినిమా వేగాన్ని అతనందుకోలేకపోయాడేమో అనిపిస్తుంది  గతంలో ముంగారమలైని వానగా రీమేక్ చేసినపుడు కూడా జరిగిన తప్పులే ఇక్కడా జరిగాయి  సుధీర్ బాబు నుంచి మంచి పెర్ఫామెన్స్ రాబట్టుకోవడంలో పోసానితో వచ్చే సన్నివేశాల్లో దర్శకుడు ప్రతిభ చూపించాడు కానీ ఓవరాల్గా మాత్రం తెలుగు ప్రేక్షకుల టేస్టుకు తగ్గట్లు సినిమా తీయలేకపోయాడనే చెప్పాలి   చివరిగా           నెమ్మదిగా సాగే ఫీల్గుడ్ లవ్ స్టోరీల్ని మెలోడ్రామాల్ని ఇష్టపడే ఉన్న ప్రేక్షకుల్ని కృష్ణమ్మ కలిపింది ఇద్దరినీ ఆకట్టుకోవచ్చు  ఐతే కథనంలో వేగం మలుపులు ఎంటర్టైన్మెంట్ కోరుకుంటే మాత్రం ఇది మీ కప్ ఆఫ్ టీ కాదు    
__________________________
మల్లాది వెంకటకృష్ణమూర్తి స్క్రీన్ప్లే మాటలు దర్శకత్వం పూరి జగన్నాథ్          హీరోయిన్గా ఛార్మి పూర్తిగా ఫేడవుట్ అయిపోయిన దశలో పూరి జగన్నాథ్ లాంటి స్టార్ డైరెక్టర్ ఆమెతో ఓ లేడీ ఓరియెంటెడ్ మూవీ చేయడం పెద్ద విశేషమే  ఈ విచిత్రమైన కాంబినేషన్ సెట్ కావడంతోనే జ్యోతిలక్ష్మీకి క్రేజ్ వచ్చేసింది  మల్లాది వెంకటకృష్ణమూర్తి ఎప్పుడో 40 ఏళ్ల కిందట రాసిన మిసెస్ పరాంకుశం అనే నవలను ప్రస్తుత కాలానికి తగ్గట్లు పూరి మోడర్నైజ్ చేసి తీసిన సినిమానే జ్యోతిలక్ష్మీ  సినిమా మీద ఆసక్తి కలిగించడంలో విజయవంతమైన పూరి సినిమాను కూడా అంతే ఆసక్తికరంగా తెరకెక్కించాడో లేదో చూద్దాం             జ్యోతిలక్ష్మీ ఛార్మి ఓ వేశ్య  ఆమెను ఓ మార్కెట్లో చూసి పడిపోయిన సాఫ్ట్వేర్ ఇంజినీర్ సత్య సత్య తన కోసం నగరంలో ఉండే వేశ్యాగృహాలన్నీ తిరుగుతాడు  చివరికి ఓచోట ఆమెను పట్టుకుంటాడు  రోజూ జ్యోతిలక్ష్మీ కోసం అక్కడికి వెళ్లే సత్య ఓ రోజు ఆమెను ప్రేమిస్తున్నానంటాడు  ముందు నవ్వి ఊరుకున్నా తర్వాత తనతో కలిసి బయటికి వచ్చేస్తుంది జ్యోతిలక్ష్మీ  ఇద్దరూ పెళ్లి కూడా చేసుకుంటారు  ఐతే ఆమెతో అప్పటిదాకా బిజినెస్ చేసిన గ్యాంగ్ ఆమె మీద అటాక్ చేస్తుంది  తనను ప్రశాంతంగా బతకనివ్వదు  అలాంటి స్థితిలో జ్యోతిలక్ష్మీ ఏం నిర్ణయం తీసుకుంది తనలా బాధపడుతున్న అమ్మాయిల్ని రక్షించడానికి ఏం చేసింది అన్నది మిగతా కథ    కథనం విశ్లేషణ          జ్యోతిలక్ష్మీ కథ ఏమై ఉంటుందో అంచనా వేయడం పెద్ద కష్టమేం కాదు  అందుకే ఈ విషయంలో ఏమీ దాచలేదు పూరి  కథేంటన్నది ముందే చూచాయిగా చెప్పేశాడు  ముందే కథ చెప్పినపుడు కథనంలో ఎంతో బలం ఉంటే తప్ప ప్రేక్షకుల్ని ఆకట్టుకోవడం కష్టం  37 రోజుల్లో తీసేసినంత మాత్రాన పూరి ఏదో మొక్కుబడిగా చుట్టేసి ఉంటాడని అనుకోలేదు జనాలు  డర్టీ పిక్చర్ స్థాయిలో కాకపోయినా పూరి తీశాడు కాబట్టి జ్యోతిలక్ష్మీలోనూ ఏదో ఒక స్పెషాలిటీ ఉంటుందనే ఆశించారు జనాలు  కానీ ఆ ఆశల్ని నెరవేర్చలేకపోయాడు పూరి  నిజంగానే మొక్కుబడిగా చుట్టేసినట్లే ఉంది తప్పితే జ్యోతిలక్ష్మీ మీద పూరి అంతగా దృష్టిపెట్టినట్లు లేదు  ఏదో అలా మేకప్ చేసి పైపై మెరుగులతో మేనేజ్ చేయడం తప్పితే లోతుల్లోకి వెళ్లలేకపోయాడు పూరి           ఇలాంటి సినిమాలకు ప్రధానంగా ఎమోషన్స్ పండటం కీలకం  ప్రధాన పాత్ర మీద మనకి జాలి కలగాలి  తనతో ఎమోషనల్గా కనెక్టవ్వాలి  హీరో పసివాడిగా ఉన్నపుడు అతణ్నో వేశ్య ఆదరిస్తుంది  అప్పుడే ఫిక్సయిపోతాడు తనో వేశ్యను పెళ్లి చేసుకోవాలని  కట్ చేస్తే ఇతనో పేద్ద సాఫ్ట్వేర్ ఇంజినీర్ అయిపోతాడు  ఇతను ఆఫీస్లో కాకుండా మార్కెట్లో కూర్చుని ల్యాప్టాప్ కెలుకుతుంటే జ్యోతిలక్ష్మీ కార్లోంచి దిగి కస్టమర్ దగ్గర డబ్బులు తీసుకుంటూ కనిపిస్తుంది  తర్వాత పక్కనున్న అనాథలకు డబ్బులిచ్చి వెళ్తుంది  అంతే మనోడు ఫ్లాట్  ఇదంతా ఓ ఫ్లాష్బ్యాక్లో చూపిస్తాడు పూరి  అంతా అయ్యాక నీలో నాకు మా అమ్మ కనిపించింది అంటాడు హీరో  వెనుక గుండెలు పిండేస్తున్నట్లు బ్యాగ్రౌండ్ మ్యూజిక్  ఈ పది నిమిషాల ఫ్లాష్ బ్యాక్ చూస్తుంటే మనం 2015లోనే ఉన్నామా అని ఓసారి గిల్లి చూసుకోవాల్సి వస్తుంది  మరీ ఇంత సినిమాటిక్గా డ్రమటిక్గా సన్నివేశాలుంటే ఈ కాలం ప్రేక్షకులు ఆ పాత్రలతో ఎలా కనెక్ట్ అవుతారనుకున్నాడో పూరి           హీరో సంగతలా ఉంచి హీరోయిన్ జ్యోతిలక్ష్మీ కథ చూద్దాం  హీరో ఒక్కసారి కూడా తనను ముట్టుకోకుండా తనను వ్యభిచారం నుంచి బయటపడేసి ఇంటికి తీసుకెళ్తే అతడి అక్క ఉందని కూడా చూడకుండా రా కలిసి పడుకుందాం అంటుంది  ఫస్ట్ నైట్లో వదినా మీ తమ్ముడు మామూలోడు కాదు అంటూ సాంగేసుకుంటుంది  హీరో అక్కేమో ఆ మాటలు తట్టుకోలేక చెవులు మూసుకుంటూ ఉంటుంది  చివరికి కండోమ్ వాడలేదని బయటికొచ్చేసి తాళి తీసి హీరో మొహాన కొడుతుంది  ఇదీ హీరోయిన్ క్యారెక్టరైజేషన్  మల్లాది వారు ఏం రాశారో కానీ పూరి జగన్నాథ్ మాత్రం తన ట్రెండీ ఆలోచనలతో ఇంత గొప్పగా జ్యోతిలక్ష్మీ క్యారెక్టర్ను తీర్చిదిద్దాడు  పోలీస్ స్టేషన్లో కానిస్టేబుల్ గౌరవమిచ్చే వరకు తన జీవితంలో వచ్చిన మార్పును గ్రహించలేనంత అమాయకురాలిగా హీరోయిన్ క్యారెక్టర్ను చూపించడం పూరికే చెల్లింది           ఫస్టాఫ్లో చెప్పుకోవడానికి ఏమీ లేదు  అర్థం లేని సన్నివేశాలతో ఊరికే సాగతీత తప్ప  సెకండాఫ్ కొంచెం గడిచాక పూరిలోని డైరెక్టర్ కొంచెం నిద్ర లేచాడు  జ్యోతిలక్ష్మీ సమస్యకు చూపించిన సినిమాటిక్ పరిష్కారం మాస్ ఆడియన్స్ను అలరిస్తుంది  అప్పటిదాకా జ్యోతిలక్ష్మీ రాకెట్ను నడిపిన రౌడీలు ఆమెకు ఎందుకు సహకరిస్తారు అన్న లాజిక్ పక్కనబెడితే వాళ్ల సాయంతో అమ్మాయిలతో రాసలీలలు సాగించే మగాళ్ల బండారాల్ని వీడియోల్లోకి ఎక్కించడం చివర్లో అందరినీ నిలబెట్టి సెటిల్మెంట్లు చేయడం మెయిన్ విలన్ను కాల్చిచంపడం ఈ సన్నివేశాలన్నీ టార్గెటెడ్ ఆడియన్స్కు నచ్చేలా తీశాడు పూరి  దేవుళ్లకు కూడా అమ్మాయిలంటే చిన్నచూపు అందుకే అమ్మాయిల్ని కనలేదు అంటూ తనదైన శైలిలో డైలాగు పేల్చాడు పూరి చివర్లో  ఇక్కడే పూరి ముద్ర కనిపిస్తుంది  ఐతే ఆ ముద్ర సినిమా అంతటా కనిపించి ఉంటే ఫలితం మరోలా ఉండేదేమో           నిజానికి జ్యోతిలక్ష్మీ పాత్రతో ప్రేక్షకులు ఎమోషనల్గా కనెక్టయ్యేలా ఆ క్యారెక్టర్ను హీరో పాత్రను తీర్చిదిద్దేందుకు అవకాశం లేకపోలేదు  ఐతే పూరి ఆ విషయంలో పెద్దగా శ్రద్ధ పెట్టినట్లు కనిపించలేదు  క్లైమాక్స్తో కొట్టేద్దాం మిగతావన్నీ ఎలా ఉన్నా పర్వాలేదు అని హడావుడిగా బండి లాగించేసినట్లు ప్రతి ఫ్రేమ్లోనూ తెలిసిపోతుంది   నటీనటులు          ఛార్మి మంచి నటే సందేహం లేదు  కానీ పూరి చెబితే చేసిందో లేక సొంత ఆలోచ కానీ చాలా సన్నివేశాల్లో ఆమె ఓవరాక్షన్ చేసింది  హీరో హీరో తనను వ్యభిచారం నుంచి బయటపడేశాక అతడి ఇంటికి వెళ్లి చేసే ఓవరాక్షన్ను భరించడం చాలా కష్టం  అవసరం లేని అతి ఎక్స్ప్రెషన్స్ అవి  ఐతే చివరి అరగంటలో మాత్రం ఛార్మి నటన ఓకే  ఛార్మిని గ్లామరస్గా చూపించడానికి పూరి చాలా ప్రయత్నమే చేశాడు కానీ ఆమెలో మునుపటి ఛార్మ్నెస్ మిస్ కావడం వల్ల పెద్దగా ఆకట్టుకోలేదు  హీరోగా చేసిన సత్య మెప్పించాడు  అతడికి మంచి వాయిస్ ఉంది  నటనలో టైమింగ్ కూడా బాగుంది  కొత్త అయినా తడబాటు కనిపించలేదు  క్యారెక్టర్ వీక్ కానీ అవకాశమిస్తే అతను ఇంకా బాగా చేసేవాడేమో  బ్రహ్మానందం పర్వాలేదు  రెండు మూడు సన్నివేశాల్లో నవ్వించాడు  విలన్గా చేసిన సీరియల్ నటుడు ఆ స్థాయిలోనే కొంచెం అతిగా నటించాడు  హీరో ఫ్రెండుగా చేసిన కుర్రాడి నటన బాగుంది  రామ్ రెడ్డి గురించి చెప్పుకోవాల్సిందేం లేదు     సాంకేతిక వర్గం          టెక్నికల్ టీమ్ జస్ట్ ఓకే అనిపించే ఔట్పుట్ ఇచ్చారు  సునీల్ కశ్యప్ పాటల్లో టైటిల్ సాంగ్ బీచ్ సాంగ్ బాగున్నాయి  బ్యాగ్రౌండ్ స్కోర్ ఓకే  పి జి విందా కెమెరా పనితనం మామూలుగా ఉంది  నిర్మాణ విలువల విషయంలో రాజీ పడ్డ సంగతి చాలా సన్నివేశాల్లో కనిపిస్తుంది  పూరి జగన్నాథ్ మాటల మెరుపులు పెద్దగా కనిపించలేదు  దర్శకుడిగా ఆయన ముద్ర కూడా సినిమాలో మిస్ అయింది    చివరిగా           ఎమోషనల్గా జ్యోతిలక్ష్మీతో కనెక్టవడం కష్టం  మాస్ను మెప్పించే మసాలా ఉండటం కలిసొచ్చే అంశం  జ్యోతిలక్ష్మీ ఫేట్ ఏంటో ఆ వర్గం ప్రేక్షకులే నిర్ణయించాలి   
__________________________
         ధర్మ నారా రోహిత్ నిజాయితీపరుడైన జైలర్  చెడును అస్సలు సహించడు  నోటితో చెప్పే మాటలకంటే చేత్తో చెప్పే మాటే బాగా గుర్తుంటుందని  రూల్స్ కంటే రిజల్ట్సే ముఖ్యమని నమ్మే వ్యక్తి  తన జైలులో ఏ చిన్న తప్పిదం జరగడానికి వీల్లేదని భావించే ధర్మకు అప్పుడే ఆ జైల్లోకి వచ్చిన చార్లీ రవి వర్మతో సమస్య మొదలవుతుంది  ఐదేళ్లుగా వాయిదా పడుతున్న అతడి ఉరి శిక్షను ధర్మ అమలు చేయాల్సి వస్తుంది  ఐతే ఆ శిక్ష ఆపడానికి చార్లీ చేయాల్సిందంతా చేస్తాడు  చార్లీతో డీల్ కుదుర్చుకున్న ఓ గ్యాంగ్ ధర్మ ప్రేయసి హారిక ప్రియా బెనర్జీను ఉరిశిక్ష అమలు చేయాల్సిన మేజిస్ట్రేట్ కొడుకుని తలారి తల్లిని కిడ్నాప్ చేస్తారు  మరి వాళ్లందరినీ ధర్మ ఎలా కాపాడుకున్నాడు చార్లీని ఉరికంభానికి ఎక్కించాడు అన్నది మిగతా కథ    కథనం విశ్లేషణ          ముందే చెప్పుకున్నట్లు నారా రోహిత్ సినిమాలంటే భిన్నంగా ఉంటాయని అతడెంచుకునే కాన్సెప్ట్లు యునీక్గా ఉంటాయని ప్రేక్షకుల్లో ఓ నమ్మకముంది  ఐతే ఇంతకుముందు అతనెంచుకున్న కాన్సెప్ట్లు విమర్శకుల ప్రశంసలందుకున్నాయి కానీ కమర్షియల్గా అనుకున్నంత సక్సెస్ కాలేకపోయాయి  అసుర కొత్తగా ఉంటూనే కమర్షియల్గానూ సక్సెస్ సాధిస్తుందని కాన్ఫిడెంట్గా చెప్పాడు రోహిత్  అతడిది ఓవర్ కాన్ఫిడెన్స్ ఏమీ కాదు  అసుర కాన్సెప్ట్ యునీక్గా ఉండటమే కాదు కమర్షియల్గా వర్కవుటయ్యే బిగువైన కథనం కూడా ఉందిందులో           రోహిత్ గత సినిమాల్ని పరిశీలిస్తే వాటిలో కథలు చాలా సింపుల్గా ఉంటాయి  లైన్ చాలా థిన్గా ఉంటుంది  అసుర కూడా అలాంటిది  స్థూలంగా చెప్పుకోవాలంటే ఇది చాలా చిన్న కథ  ఓ జైలర్ అతడి జైలుకో ఉరిశిక్ష పడ్డ ఖైదీ వస్తాడు  అతను శిక్ష తప్పించుకోవడానికి గేమ్ మొదలుపెడతాడు  హీరో ఆ గేమ్ను ఎలా ఆపుతాడు అన్నది కథ  ఇంత చిన్న లైన్ మీద రెండు గంటల సినిమాను నడిపించడం చిన్న విషయం కాదు  ఐతే కొత్త దర్శకుడు కృష్ణ విజయ్ కథ ఎలా ఉన్నా కథనంతో మ్యాజిక్ చేయొచ్చని రుజువు చేశాడు  తక్కువ నిడివిలో బలమైన సన్నివేశాలతో కథ నుంచి ఎక్కడా పక్కదారి పట్టకుండా సూటిగా సుత్తిలేకుండా కథనాన్ని నడిపించాడు           రెగ్యులర్ కమర్షియల్ సినిమాల తరహాలో భారీ ఇంట్రడక్షన్లు హీరోకిచ్చే బిల్డప్పులు మసాలా సాంగులు కామెడీ ట్రాకులు డ్యూయెట్లు ఇలాంటివేమీ అసురలో కనిపించవు  బేసిక్ ప్లాట్ మీద తప్ప దర్శకుడు దేనిమీదా దృష్టిపెట్టలేదు  ప్రథమార్ధంలో వృథా అనదగ్గ సన్నివేశాలు కనిపించవు  హీరో క్యారెక్టరైజేషన్ గురించి తెలిపే సన్నివేశాలతో ఓ 20 నిమిషాలు నడిపించిన దర్శకుడు ఆ తర్వాత విలన్ను రంగంలోకి దించేశాడు  హీరో లవ్ ట్రాక్ను కూడా జీరో నుంచి మొదలుపెట్టలేదు  ఆ ఎపిసోడ్ ఒకరకంగా క్లైమాక్స్తో మొదలవుతుందని చెప్పాలి  విలన్ ఎంట్రీ ఇవ్వగానే ఉత్కంఠ మొదలై ఇంటర్వెల్ వచ్చేసరికే పతాక స్థాయికి చేరుతుంది  ద్వితీయార్ధం మీద ఆసక్తి పెరిగేలా మంచి ట్విస్టుతో ప్రథమార్ధాన్ని ముగించాడు  ఫస్టాఫ్ గంట ఎలా గడిచిందో తెలియనంత వేగంగా అయిపోతుంది           ఐతే ఇంటర్వెల్ ట్విస్టుకు తగ్గట్లుగా ద్వితీయార్ధం సాగదు  రెండోసారి ఉరిశిక్ష ఆగడానికి చూపించే కారణం చాలా సిల్లీగా అనిపిస్తుంది  దీంతో ఆసక్తి సడలుతుంది  ఆ తర్వాత కూడా బలమైన సన్నివేశాలు పడకపోవడంతో ద్వితీయార్ధం గాడితప్పుతున్నట్లు అనిపిస్తుంది  ఐతే చివర్లో వచ్చే ట్విస్టుతో మైండ్ బ్లాంక్ అవుతుంది  అప్పటిదాకా సిల్లీగా అనిపించిన సన్నివేశాల విషయంలో కూడా కన్విన్స్ అయ్యేలా క్లైమాక్స్లో షాకిచ్చాడు దర్శకుడు  దీంతో అసుర మీద అప్పటిదాకా ఉన్న అభిప్రాయాలు మారిపోతాయి  దర్శకుడి తెలివికి శభాష్ అనుకుంటూ బయటికి వస్తాడు ప్రేక్షకుడు  రోహిత్ గత సినిమాల్లాగే ఇందులోనూ డైలాగులు అద్భుతంగా కుదిరాయి           రెండు గంటల్లో షార్ప్గా సినిమాను ముగించేయడం కూడా తెలివైన ఎత్తుగడ  ఐతే మాస్ ఆడియన్స్ కోరుకునే కొన్ని అంశాలు అసురలో మిస్సయ్యాయి  ఇలాంటి సినిమాల నుంచి కామెడీ ఆశించడం తప్పే కానీ అది లేదని మాస్ ఆడియన్స్ కంప్లైంట్ చేయొచ్చు  హీరోయిన్ ట్రాక్ను ఇంకాస్త బాగా డెవలప్ చేయాల్సింది  హీరో హీరోయిన్ల మధ్య ఏమాత్రం రొమాన్స్ లేకపోవడం కొందరికి నిరాశ కలిగించొచ్చు  హీరో రొమాన్స్ చేస్తే సీరియస్నెస్ తగ్గిపోతుందనుకున్నాడో ఏంటో దర్శకుడు ఆ ప్రయత్నమే చేయించలేదు  హీరో హీరోయిన్లు ఎలా లవ్లో పడ్డదీ కూడా చూపించలేదు  నేరుగా వాళ్లను ప్రేమికుల్లా ఇంట్రడ్యూస్ చేశాడు  ఆ తర్వాత కూడా ఇద్దరి మధ్య అనుబంధాన్ని ఎస్టాబ్లిష్ చేసే సన్నివేశాలు లేకపోయాయి  ద్వితీయార్ధంలో తొలి అరగంట ఇంకాస్త బిగువుగా  ఉండాల్సింది  ఉద్దేశపూర్వకంగా చూపించిన సన్నివేశాలే అయినా కొన్ని సిల్లీగా అనిపిస్తాయి  క్లైమాక్స్ ట్విస్టుతో ఈ తప్పులు కొట్టుకుపోయినా ఇంకొంచెం జాగ్రత్తగా ఉండాల్సింది   నటీనటులు          నారా రోహిత్ పవర్ ప్యాక్డ్ పెర్ఫామెన్స్ సినిమాకు పెద్ద ప్లస్ పాయింట్  దర్శకుడి ఆలోచనలకు వంద శాతం న్యాయం చేశాడు రోహిత్  పూర్తి సినిమాను తన భుజాల మీద నడిపించే సత్తా ఉందని మరోసారి రుజువు చేసుకున్నాడు రోహిత్  అతడి బేస్ వాయిస్ సినిమాకు ప్లస్ అయింది  ముఖ్యంగా పవర్ఫుల్ డైలాగులు కవితలు చెప్పేటపుడు రోహిత్ తన ప్రత్యేకతను చూపించాడు  ఐతే ఫిజిక్ లుక్ విషయంలో రోహిత్ కొంచెం జాగ్రత్త పడాలని అసుర కూడా వార్నింగ్ ఇచ్చింది  ఇంకోసారి ఇలా కనిపిస్తే కష్టం  హీరోయిన్ ప్రియా బెనర్జీ పాత్రకు పెద్దగా ప్రాధాన్యం లేదు కానీ కనిపించే తక్కువ సన్నివేశాల్లో చలాకీగా నటించింది  రవివర్మలో ఇంత టాలెంట్ ఉందా అని ఆశ్చర్యపోయేలా నటించాడు  విలన్గా ఇంటన్సెటీని క్రూరత్వాన్ని కళ్లలో బాగా చూపించాడతను  మధు కూడా బాగా చేశాడు  కానిస్టేబుల్గా రామారావు తలారిగా భాను అవినేని కూడా ఆకట్టుకున్నారు  సాంకేతిక వర్గం          దర్శకుడికి టేస్టుండాలే కానీ తాను ఎలాంటి సినిమాకైనా పని చేయగలనని చాటుకున్నాడు సాయికార్తీక్  కాన్సెప్ట్ ఓరియెంటెడ్ మూవీస్కు చక్కగా సరిపోయే మ్యూజిక్ ఇచ్చాడతను  ఉన్న నాలుగు పాటలూ ఆకట్టుకుంటాయి  బ్యాగ్రౌండ్ స్కోర్ కూడా బాగుంది  ఐతే కొన్ని సన్నివేశాల్లో అవసరానికి మించి లౌడ్నెస్ ఇబ్బంది పెడతుంది  కొన్ని చోట్ల కామ్నెస్ కూడా సన్నివేశానికి బలం చేకూరుస్తుందన్న సంగతి మర్చిపోయాడనిపిస్తుంది  విశ్వేశ్వర్ కెమెరా పనితనం కూడా సినిమా మూడ్కు తగ్గట్లుంది  సినిమాకు డిఫరెంట్ లుక్ తీసుకొచ్చాడతను  రోహిత్ కవిత్వం చెప్పే సన్నివేశాల్లో కెమెరా పనితనం కనిపిస్తుంది  నిర్మాణ విలువలు బాగున్నాయి            దర్శకుడు కృష్ణ విజయ్ తొలి చిత్రంతోనే బలమైన ముద్ర వేశాడు  స్క్రీన్ప్లేపై అతడి పట్టు కనిపిస్తుంది  ట్విస్టును డీల్ చేసిన విధానం ఆకట్టుకుంటుంది  ద్వితీయార్ధంలో కొన్ని చోట్ల వీక్గా కనిపించాడు కానీ ఓవరాల్గా సినిమాను బాగా డీల్ చేశాడు  దర్శకుడే రాసిన డైలాగులు సినిమాకు ప్రధాన ఆకర్షణ  ఒకటీ రెండని కాదు కానీ సినిమాలో చాలా చోట్ల డైలాగులు అద్భుతంగా పేలాయి  జైల్లో పక్షులకు రెక్కలొచ్చాయి కట్ చేస్తున్నా బతకనివ్వని వాడికి బతికే హక్కు లేదు చూడాల్సింది దగ్గర సంబంధం కాదు దగ్గరైన మనుషుల్ని లాంటి డైలాగులు మచ్చుకు కొన్ని   చివరిగా           కొత్తదనం కోరుకునే వారికి థ్రిల్లర్స్ ఇష్టపడేవారికి అసుర మంచి ఆప్షన్   
__________________________
         మధుసూదన్ అలియస్ మాస్సూర్య ఒక చిల్లరదొంగ  అనాథగా తన స్నేహితుడు జెట్ప్రేమ్జీ అమరన్తో కలిసి పెరిగిన మాస్ జనాల్ని మోసం చేస్తూ బతికేస్తూ ఉంటాడు  మాలినినయనతార అనే నర్సుతో ప్రేమలో పడ్డ మాస్ ఆమె కు డబ్బు అత్యవసరం అని ఒక దొంగతనం చేయబోయి ప్రమాదానికి గురి అవుతాడు  ఈ ప్రమాదంతో అతడికి ఆత్మలను చూసే ఒక అరుదైన శక్తి వస్తుంది  చనిపోయి కోరికలు తీరక ఆత్మలుగా సంచరిస్తున్న వారిని చూసే శక్తి వస్తుంది మాస్కు  ఆ విషయం అతడికి తెలుస్తుంది  ఈ విషయాన్ని గ్రహించిన ఆత్మలు అతడి వెంటపడతాయి  మొదట్లో భయపెట్టినా తర్వాత తమ కోరికలను తీర్చాలని తమకు ఆత్మశాంతి కలిగించాలని ఆ దెయ్యాలు కోరతాయి  కన్నింగ్ ఫెలో అయిన మాస్ ఆ దెయ్యాలతో కొత్త గేమ్కు ప్లాన్ చేసి జనాలను భయపెడుతూ సొమ్ము చేసుకోవడం మొదలుపెడతాడు            ఇలాంటి సమయంలో మాస్ను శివసూర్య-ద్విపాత్రాభినయం అనే ఆత్మ పలకరిస్తుంది  తన కోరికలను కూడా తీర్చాలని కోరుతూ వెంటపడుతుంది  భారీగా డబ్బు సంపాదించుకొనే మార్గం చూపుతానంటూ మాస్ చేత ఒక హత్య కూడా చేయిస్తుంది శివ ఆత్మ  అయితే ఆ ఆత్మ తనను మోసం చేసి హత్య చేయించిందని గ్రహించిన మాస్ ఆ హత్యానేరం నుంచి ఎలా బయటపడ్డాడు శివ ఆత్మకు మాస్కు ఉన్న సంబంధం ఏమిటి ఇలాంటి అతీత శక్తితో హీరో ఎలాంటి ఇబ్బందిపడ్డాడు చివరకు ఎలాంటి పరిణామాలు ఎదుర్కొన్నాడు అనేది మిగతా కథ    కథనం          ఒక మంచి వ్యక్తి హత్యకావింపబడతాడు  దెయ్యంగా మారి తనను హతం చేసిన వారిపై ప్రతీకారం తీర్చుకోవడానికి బతికి ఉన్న ఒక వ్యక్తి సహాయాన్ని తీసుకొంటాడు  ఈ కాన్సెప్ట్ను వింటే ఈ మధ్య కాలంలో వచ్చిన ముని సినిమా పార్టు పార్టులుగా గుర్తుకురావొచ్చు! లారెన్స్ వరసగా మూడు సినిమాలు ఇదే కాన్సెప్ట్తో తెరకెక్కించాడు  మరి వెంకట్ ప్రభు ఈ ఎలా పడ్డాడో కానీ దాదాపు అలాంటి ట్రాప్లోనే పడ్డాడు  హారర్ బేస్డ్ థ్రిల్లర్కు మాస్ మసాలా కథాంశాన్ని జోడించి రాక్షసుడనే చొక్కా కుట్టాడు  అయితే దీనికి చాలా సొబగులు అద్దాడు  కథనాన్ని డిఫరెంట్గా ట్రీట్ చేశాడు  సూర్యలాంటి ఇమేజ్ ఉన్న హీరోని ఒక పాత్రలో సినిమా ఆసాంతం దెయ్యంగా చూపాలనుకోవడం పెద్ద సాహసం  ఆ సాహసం చేయడానికి తగిన గ్రౌండ్ వర్క్ చేసుకొనే ముందుకెళ్లాడు  దీంతో సినిమా ప్రేక్షకులకు ఒక డిఫరెంట్ ఫీలింగ్ని ఇస్తుంది           కథలోకి ఆత్మల ఎంట్రీ దగ్గర నుంచి వెంకట్ప్రభులోని దర్శకత్వ ప్రతిభ చిత్రీకరణలో ఆయన చూపగల వైవిధ్యత కళ్లకు కట్టినట్టుగా కనిపిస్తుంది  తనకు యాక్సిడెంట్ జరిగినప్పుడు ఆ ప్రమాదంలోనే తన స్నేహితుడు జెట్ చనిపోయాడని మాస్ తెలుసుకొనే సన్నివేశం ప్రేక్షకులకు సంభ్రమాశ్చర్యాలను కలిగిస్తుంది! అతడు ఆత్మగా మారి తనతో పాటు తిరుగుతున్నాడన్న ఎమోషనల్ కమ్ హారర్ సీన్ను చూపించిన విధానంతో దర్శకుడికి ఫుల్మార్క్స్ పడతాయి           ఆత్మలతో కథను సీరియస్గా మార్చాకా మళ్లీ వాటితోనే కామెడీ చేయిస్తూ సినిమాను సరదాగా మార్చడంలో కూడా దర్శకుడు కృతార్థుడయ్యాడు  దెయ్యాలను అడ్డం పెట్టుకొని మాస్ వేసే ఎత్తులు కావాల్సినంత వినోదాన్ని పంచుతాయి  ఇదే సమయంలో శివ ఆత్మను ఎంట్రీ చేయించి ప్రేక్షకులకు కొత్త ఫజిల్ ఇచ్చి సినిమాలో ఆసక్తిని పెంచాడు  తన వెంట ఉన్న ఆత్మల్లో తన చేతిలో హతమైనవి కూడా ఉన్నాయని మాస్ గ్రహించే సన్నివేశం శివ ఆత్మకు సంబంధించి సెకెండాఫ్లో వచ్చే ట్విస్టులు సినిమాకు బిగిని ఇచ్చాయి  అయితే కథ కథనాలు ఎక్కడా లాజిక్కు అందవు  కేవలం డ్రామాను పండించడానికి అనుగుణంగా హీరోకు అతీంద్రీయ శక్తి అనే పాయింట్ను వాడుకొన్నారు కానీ లాజిక్లు లాగితే కథ తొలి సీన్ నుంచే పసలేనిదనిపిస్తుంది   నటీనటులు          చిత్రంలో ఆత్మలను దెయ్యాలను ప్రెజెంట్ చేసిన స్టైల్ విషయంలో దర్శకుడు హాలీవుడ్ సినిమాలను ఫాలో అయిఉండవచ్చు  అయితే పాత్రధారులు మాత్రం ఆత్మల పాత్రల్లోకి పరకాయ ప్రవేశం చేశారు  ఎవరినీ పేర్లుపెట్టడానికేం లేదు  మాస్ లాంటి చిల్లరదొంగ పాత్రలు సూర్య ఇప్పటికే బొచ్చెడు చేశాడు  దెయ్యం పాత్ర మాత్రం అతడికి ఈ సినిమాను చూసిన అతడి అభిమానులకు కచ్చితంగా కొత్త అనుభవాన్ని ఇస్తుంది  హీరోయిన్లు నయనతార ప్రణీతలవి పరిమిత పాత్రలే  వారు ఆ పాత్రలను అలవోకగా చేసుకుపోయారు  ప్రేమ్జీ అమరన్కు ఈ సారి కేవలం కామెడీని మాత్రమే కాకుండా డ్రామాను పండించే అవకాశం కూడా దక్కింది తన అన్నయ్య సినిమాలో  దాన్ని అతడు సద్వినియోగం చేసుకొన్నాడు  పార్తిబన్ పోలీస్ పాత్రలో సీరియస్గానే కనిపిస్తూ  నవ్వులు పండించాడు  సముద్రఖని అండ్ విలన్ల బ్యాచ్ ఓకే  తెలుగు టచ్ కోసం బ్రహ్మానందాన్ని రెండు మూడు సీన్లలో చూపించారు     సాంకేతిక వర్గం          తన ఆరో సినిమాతో ఆరో డిఫరెంట్ జోనర్ సినిమాను తెరకెక్కించడంలో దర్శకుడు సక్సెస్ అయ్యాడు కానీ సినిమాను సాగదీయకుండా ముగించడంలో ఫెయిలయ్యాడు  ట్విస్టులతో కూడిన కథనమే అయినప్పటికీ దాదాపు మూడు గంటలసేపు సినిమా ఇది  లెంగ్త్ తగ్గించడం కోసం ఒక పాటను కట్ చేసినట్టుగా కూడా ప్రేక్షకులకు అర్థం అవుతుంది  ఎండింగ్లో టైటిల్ కార్డ్స్ పడేటప్పుడు ఆ పాటను ప్రదర్శించి చూస్తే చూడండి లేకపోతే పొండి అన్నట్టుగా వ్యవహరించారు  ఇలా చేసేబదులు సినిమాను ట్రిమ్ చేసుకొని ఉంటే చాలా బాగుండేది  యువన్శంకర్ రాజా ఇతరుల సినిమాలకు ఏమో కానీ వెంకట్ప్రభు సినిమాలకు మాత్రం గొప్ప ఔట్పుట్ని ఇస్తాడు  ఈ సారి కూడా అతడు తన తీరును కొనసాగించాడు  హారర్ కథాంశానికి తగ్గట్టుగా కెమెరావర్క్ కూడా బాగుంది   చివరిగా           రాక్షసుడు భయపెడతాడు నవ్విస్తాడు కానీ కొద్దిగా బోర్ కూడా కొట్టిస్తాడు!  
__________________________
         డబ్బే సర్వస్వం అనుకునే యంగ్ బిజినెస్మేన్ కార్తీక్ రామ్ తనలాగే ఆలోచించే స్వీటీ సోనాల్ చౌహాన్తో పెళ్లికి రెడీ అవుతాడు  ఆ సమయంలోనే ఇండియాలో ఉన్న తన ఫ్యాక్టరీకి ఏదో ఇబ్బంది వచ్చిందని ఫారిన్ నుంచి బయల్దేరతాడు కార్తీక్  ఇండియాకొస్తే పర్యావరణం కోసం పోరాడే దివ్య రకుల్ప్రీత్ వల్లే తన ఫ్యాక్టరీ చిక్కుల్లో పడిందని తెలుసుకుని ఆమెను దారిలో పెట్టడానికి ప్రయత్నిస్తాడు  కానీ దివ్య అతణ్ని అసహ్యించుకుంటుంది  ఇంతలోనే దివ్యను కొందరు రౌడీలు కిడ్నాప్ చేయబోతే అడ్డుపడి వాళ్లకు బుద్ధి చెబుతాడు కార్తీక్  ఆ సమయంలోనే కార్తీక్ దివ్య కోసమే ఇండియాకు వచ్చాడని దీని వెనుకు పెద్ద ప్లాన్ ఉందని తెలుస్తుంది  ఇంతకీ ఆ ప్లాన్ ఏంటి దివ్యకు అతడికి సంబంధమేంటి అన్నది తెరమీదే చూడాలి    కథనం విశ్లేషణ          టాలీవుడ్లో ఏ హీరో స్లంప్లో ఉన్నా వెంటనే వాళ్ల కోసం ఓ సక్సెస్ ఫార్మాట్ రెడీగా ఉంటుంది  ఫస్టాఫ్లో ఓ సరదా ప్రేమకథ  సెకండాఫ్కు వచ్చేసరికి హీరో జగన్నాటక సూత్రధారిలా మారిపోయి అంతా తానే నడిపిస్తూ విడిపోయిన రెండు కుటుంబాల్ని కలిపే కథ  ఇదీ ఆ ఫార్మాట్  తాను హీరోగా నటించిన రెడీ ఫార్మాట్లో సంవత్సరానికి పది సినిమాలు వస్తున్నాయని రామ్ స్వయంగా అన్నాడు  దీన్ని బట్టే తీసిన సినిమా తీయడంలో తప్పేమీ లేదని తనకు కూడా మరో ఆప్షన్ లేదని చెప్పకనే చెప్పాడు రామ్           ఐతే ఈ టైపు ఫార్మాట్ సినిమాలు కూడా ఎప్పుడూ ఒకేలా ఉండవు ఒకే ఫలితాన్నీ ఇవ్వవు  కొన్ని ఇంకా ఎన్నాళ్లు ఇలాంటి సినిమాలు తీస్తారని మొహం మొత్తేలా ఉంటాయి  ఇంకొన్ని రొటీనే అయినా ఈమాత్రం వినోదాన్నిచ్చారు చాల్లే అని కొంచెం సంతృప్తినిచ్చేవీ ఉంటాయి  పండగ చేస్కో ఈ రెండు కేటగిరీలకు మధ్యలో ఉందని చెప్పాలి  సీన్కో సినిమాను గుర్తుకుతెస్తూ ఇబ్బంది పెట్టినా మినిమం గ్యారెంటీ వినోదంతో ఆ ఇబ్బందికి మందేస్తూ సాగుతుంది కథనం  ట్రైలర్ చూసినప్పుడే ఇది పైన చెప్పుకున్న ఫార్ములా ప్రకారం సాగే సినిమా అని ఓ అంచనా వచ్చేసి ఉంటుంది  అయినా సినిమాకు తయారయ్యారంటే ఓకే  కాసిన్ని నవ్వులతో కాలక్షేపం చేయొచ్చు  అంతకుమించి ఏదైనా కొత్తదనం ఆశించి వస్తే మాత్రం నిరాశచెందక తప్పదు           మొదట్లో వచ్చే ఫారిన్ ఎపిసోడ్ విసిగించినా ఇండియాకు షిఫ్ట్ అయ్యాక కథనం కొంచెం వేగం అందుకుంటుంది  వెన్నెల కిషోర్ ఎమ్మెస్ నారాయణల కామెడీ  ట్రాక్ బండిని ఇంటర్వెల్ వరకు లాక్కెళ్తుంది  ప్రథమార్ధంలో ఇంతకుమించి చెప్పుకోవడానికేమీ లేదు  ఇంటర్వెల్ ముందు ఎప్పట్లాగే ఓ ట్విస్టు  ఇక రెండో అర్ధభాగానికి వస్తే ఓ పది హిట్టు సినిమాల్ని కలిపి కొట్టేశారు  ఓ పాతికమందిని ఒకచోటికి చేర్చి అందరినీ కన్ఫ్యూజన్లో పెట్టేసి గేమ్ నడిపించేస్తాడు హీరో           ఈ రొటీన్ గేమ్లోనూ వినోదానికి సెంటిమెంటుకు ఢోకా లేకుండా చూసుకోవడం పండగ చేస్కోకున్న ప్లస్ పాయింట్     బ్రహ్మానందం మరీ రెచ్చిపోలేదు కానీ నవ్వించాడు  హీరోయిన్ చెంపదెబ్బను ముద్దులా ఫీలయ్యే సీన్లు బాగున్నాయి  పాత పంచ్ డైలాగులకు పేరడీలు ఓకే  చివర్లో సల్మాన్ కిక్ స్టయిల్లో ట్రాక్ దాటే సీన్కు కేకలే  చివర్లో పృథ్వీ షకలక శంకర్ కొసమెరుపులా వచ్చి నవ్వించారు  వీళ్లిద్దరితో చేయించిన సీతమ్మ వాకిట్లో సిరిమల్లె చెట్టు స్పూఫ్ బాగుంది  ఈ క్యారెక్టర్లను ఇంకొంచెం పొడిగించి ఉంటే బావుండేదేమో  క్లైమాక్స్ రొటీనే  అత్తారింటికి దారేది క్లైమాక్స్ను డిట్టో దించేశారు  రామ్ కూడా పవన్ స్టయిల్లోనే డైలాగులు చెప్పాడు           సినిమాలో కమర్షియల్ హంగులేమీ తగ్గకుండా చూసుకున్నాడు గోపీచంద్  కామెడీ సెంటిమెంట్ యాక్షన్ ఇలా అన్ని లెక్కలూ వేసుకున్నాడు  బోలెడంతమంది ఆర్టిస్టులతో తెర కళకళలాడిపోయేలా చూశాడు  విలన్లు పెట్టాలంటే పెట్టాడు కానీ వాళ్లకేమీ ప్రాధాన్యమేమీ లేదు  హీరోయిన్లలో రకుల్ను అందంగా చూపించి సోనాల్ను ఎక్స్పోజింగ్కు ఉపయోగించుకున్నాడు  ఎమ్మెస్ నారాయణ క్యారెక్టర్తో డబుల్ మీనింగ్ బూతు జోకులు శ్రుతి మించాయి  బహుశా టైటిల్ కార్డ్స్లో గోపీచంద్ మారుతికి థ్యాంక్స్ చెప్పడాన్ని బట్టి ఇది ఆయన పుణ్యమే అయి ఉండొచ్చేమో   నటీనటులు           వరుస ఫ్లాపుల్లో ఉన్నా రామ్లో కాన్ఫిడెన్స్ తగ్గలేదు  ఎప్పట్లాగే చలాకీగా నటించాడు  ఐతే అతడి పాత్ర కానీ నటన కానీ ఏమాత్రం కొత్తగా అనిపించదు  ఒక్క క్లైమాక్స్లో మాత్రమే కొంచెం భిన్నంగా ఎమోషన్ పండించడానికి ట్రై చేశాడు  కానీ అది పవన్ అనుకరణలో కొట్టుకుపోయింది  రామ్ డ్యాన్సుల గురించి చెప్పాల్సిన పనిలేదు  సింపుల్గా అదరగొట్టాడు  లుక్ చాలా స్టయిలిష్గా ఉంది  గత సినిమాల కంటే చాలా అందంగా కనిపించాడు  రకుల్ ప్రీత్ సోనాల్ తమ పాత్రల పరిధి మేరకు నటించారు  గ్లామర్ విషయంలో సోనాల్ మార్కులు కొట్టేసింది  బూమ్ బూమ్ పాటలో ఆమె ఓ రేంజిలో రెచ్చిపోయింది  తాను ముంబయి భామనని గుర్తు చేసింది  పవిత్ర లోకేష్ సెంటిమెంటు బాగా పండించింది  సాయికుమార్ సంపత్ కూడా పాత్రలకు తగ్గట్లు బాగానే నటించారు  వెన్నెల కిషోర్ బ్రహ్మానందం పృథ్వీ షకలక శంకర్ ఎమ్మెస్ ఉన్నంతలో బాగానే నవ్వించారు  సాంకేతిక వర్గం          తమన్ పాటల గురించి ప్రత్యేకంగా చెప్పాల్సిందేమీ లేదు  ఎప్పట్లాగే వారుంచాడు  గుర్తుంచుకోదగ్గ పాటలేమీ లేవు  నేపథ్య సంగీతం కూడా రొటీన్గానే ఉంది  సమీర్ రెడ్డి ఛాయాగ్రహణం బాగుంది  సినిమాను ప్లెజెంట్గా ప్రెజెంట్ చేశాడు  వెలిగొండ శ్రీనివాస్ కథలో కొత్తదనం లేదు  కోన వెంకట్ మాటల్లో ఆయన మార్కు పంచ్లు అక్కడక్కడా పేలాయి  బ్రహ్మీ చెప్పే నమ్మకాని అమ్మ లాంటి వాణ్ని వెన్నెల కిషోర్ తన గర్ల్ ఫ్రెండ్ గురించి చెప్పే అది క్యారమ్ బోర్డ్లో కాయిన్ లాంటిది  ఎవరేసినా పడిపోతుంది ఇలాంటి కొన్ని డైలాగులు బాగున్నాయి  గోపీచంద్ మలినేని ఉన్న లిమిటేషన్స్లో సినిమాను నీట్గా తీశాడు కానీ ఏమాత్రం కొత్తదనం కోసం ప్రయత్నించకపోవడం నిరాశ కలిగిస్తుంది  అతను ఇంతకుముందు తీసిన మూడు సినిమాలతో పోలిస్తే ఈసారి తనను తాను ఓ ఛట్రంలో బిగించేసుకున్నాడనిపిస్తుంది  వినోదం ఉంటే చాలు ప్రేక్షకులు చూస్తారు కదా లాజిక్ లేకున్నా అనుకుని అటు తిప్పి ఇటు తిప్పి అదే కథను కాస్త కామెడీ కొన్ని మాటలు వేసి రాసుకుంటూ పోతే  జనం చూస్తూ పోవడానికి వెర్రివెంగళప్పలు కాదు కేవలం పెద్ద మనసుతో క్షమిస్తూ వస్తున్నారంతే వారికీ కోపం వచ్చే రోజు వస్తుంది  అది కూడా త్వరలో  చివరిగా           పండగచేస్కోలో ఓ సన్నివేశంలో హీరోయిన్ అంటుంది ఈ గేమ్లు నాకస్సలు నచ్చట్లేదు అని  దానికి హీరో సమాధానం అసలు గేమ్ ఆడుకుంటే గెలుపెక్కడ  ఇలాంటి గేమ్స్ ఎన్ని సినిమాల్లో చూడలేదని ఎవరైనా అంటే సక్సెస్ కొట్టడానికి వేరే మార్గం లేదని ఈ డైలాగ్ ద్వారా చెప్పకనే చెప్పాడు దర్శకుడు  మరి గోపీచంద్ టీమ్ ఆడిన ఈ ఫార్ములా ఎంటర్టైన్మెంట్ గేమ్ను ప్రేక్షకులు ఎలా రిసీవ్ చేసుకుంటారో చూడాలి   
__________________________
         చిన్నతనంలో గ్యాంగ్స్టర్స్ చేతిలో తండ్రిని కోల్పోయిన సత్య అజిత్ పెద్దయ్యాక పోలీస్ ఆఫీసర్ అవుతాడు  ఓ ఆపరేషన్లో భాగంగా గ్యాంగ్స్టర్స్తో చేతులు కలిపి వాళ్లలో ఒకడిగా నటిస్తూ వాళ్లను తుదముట్టించడానికి ప్రయత్నిస్తాడు సత్య  ఐతే సత్యను ఎంతగానో నమ్మి గ్యాంగ్స్టర్స్కు పరిచయం చేసిన విక్టర్ అరుణ్ విజయ్ సత్య మీద పగ తీర్చుకోవాలనుకుంటాడు  ముందుగా సత్య పెళ్లాడబోయిన హేమానిక త్రిషను చంపేస్తాడు  ఆ తర్వాత సత్య పెంచుకుంటున్న హేమానిక కూతురు నిషాపై అతడి కళ్లు పడతాయి  మరోవైపు ఫారిన్ నుంచి వచ్చిన చంద్రముఖి అనుష్కని చంపాల్సిన డీల్ కూడా ఉంటుంది విక్టర్కు  మరి విక్టర్ నుంచి నిషాను చంద్రముఖిని సత్య ఎలా కాపాడుకున్నాడు అన్నది మిగతా కథ   కథనం విశ్లేషణ          హీరో పెద్ద పోలీస్ ఆఫీసర్  అవతలి వైపు ఒకరిద్దరు క్రూరమైన విలన్స్  ఇద్దరికీ అనుకోకుండా వార్ మొదలవుతుంది  మధ్యలో హీరోయిన్తో హీరోకు ఒక మెచ్యూర్డ్ రొమాంటిక్ ట్రాక్  ఆ తర్వాత విలన్ టార్గెట్ హీరో ఫ్యామిలీ మీద పడుతుంది  అక్కడి నుంచి దొంగాపోలీస్ ఆట  ఎత్తులు పైఎత్తులు చివర్లో హై ఓల్టేజ్ క్లైమాక్స్  విలన్ ఆట కట్టు  గౌతమ్ మీనన్ తీసిన ఘర్షణ రాఘవన్ సినిమాల్లో కామన్గా కనిపించే పాయింట్లివి  ఎంతవాడు గాని ప్లాట్ కూడా దాదాపుగా ఇలాగే ఉంటుంది           హీరోకు దీటైన విలన్ను పెట్టి తనకు కలిసొచ్చిన ఫార్మాట్లోనే మరో కాప్ స్టోరీ తీశాడు గౌతమ్  పాత సినిమాల ఫార్మాట్లో ప్రేక్షకుడి అంచనాలకు తగ్గట్లే సాగడం నిరాశ పరిచినా దీని ప్రత్యేకతలు దీనికి ఉన్నాయి  హీరో విలన్ ఇతర ప్రధాన పాత్రధారుల క్యారెక్టరైజేషన్స్ నటీనటుల పెర్ఫామెన్స్ గౌతమ్ మీనన్ స్టైలిష్ టేకింగ్ గ్రిప్పింగ్ స్క్రీన్ప్లే టెక్నికల్ వాల్యూస్ ఎంతవాడుగానికి ప్రధాన ఆకర్షణ           ఆరంభంలో అనుష్క ఎపిసోడ్ కొంచెం బోర్ కొట్టించినా విలన్ ఎంట్రీతో సినిమాలో ఊపు వస్తుంది  హీరో ఫ్లాష్ బ్యాక్ ఆకట్టుకుంటుంది  రాఘవన్ తరహాలోనే ఇందులోనూ తనదైన శైలిలో ఓ మెచ్యూర్డ్ లవ్ స్టోరీ పెట్టాడు మీనన్  ఆల్రెడీ ఓ బిడ్డకు తల్లి అయిన త్రిషతో అజిత్ రొమాంటిక్ ట్రాక్ ఆకట్టుకుంటుంది  చాలా తక్కువ సన్నివేశాలతోనే ఆహ్లాదంగా ఎమోషన్ క్యారీ అయ్యేలా ఈ ఎపిసోడ్ను నడిపించాడు           ద్వితీయార్ధమంతా సినిమా థ్రిల్లింగ్ మూమెంట్స్తో సాగుతుంది  హీరో విలన్ మధ్య ఎత్తులు పైఎత్తులు ఆసక్తికరంగా సాగుతాయి  విలన్ క్యారెక్టర్ను తీర్చిదిద్దడంలో గౌతమ్ మరోసారి ప్రత్యేకత చూపించడంతో చివరి 40 నిమిషాలు ఉత్కంఠభరితంగా ఉంటుంది  చివరికి ఏం జరగబోయేది ముందే తెలిసినా ప్రేక్షకుడు ఆసక్తిగా సినిమాలో లీనమయ్యేలా ప్రిక్లైమాక్స్ క్లైమాక్స్ను డిజైన్ చేశాడు గౌతమ్  ముందే చెప్పినట్లు గౌతమ్ ఇంతకుముందు తీసిన సినిమాల ఫార్మాట్లోనే సాగడం కథ ప్రేక్షకుల అంచనాలకు తగ్గట్లే ఉండటం ఎంతవాడు గానిలో ప్రధానంగా చెప్పుకోవాల్సిన మైనస్లు  నిడివి ఎక్కువవడం స్లో నరేషన్ కూడా ఇబ్బందే   నటీనటులు          అజిత్ వావ్ అనిపిస్తాడు  ఆ తెల్లటి జట్టు గడ్డం లుక్తోనే మార్కులు కొట్టేసిన అజిత్ నటనలోనూ అదరగొట్టాడు  గౌతమ్ మార్కు హీరో క్యారెక్టర్లో అతను చక్కగా ఇమిడిపోయాడు  తన క్యారెక్టర్ను అండర్ప్లే చేస్తూనే బలమైన ముద్ర వేశాడు అజిత్  విలన్గా చేసిన అరుణ్ విజయ్ అజిత్కు ఏమాత్రం తీసిపోలేదు  కొన్ని సన్నివేశాల్లో అజిత్ను మించిపోయాడు  పాత్రలోని ఇంటెన్సిటీని బాగా క్యారీ చేశాడు  త్రిష వయసుకు తగ్గ పాత్రలో ఆకట్టుకుంది  ఇది ఆమెకు చాలా భిన్నమైన క్యారెక్టర్  అనుష్కది కీలకమైన పాత్రే అయినా ఆమె టాలెంట్ చూపించే సన్నివేశాలేం పడలేదు  అనుష్క లుక్ ఎబ్బెట్టుగా ఉంది  అంతగా సూటవలేదు  చిన్న పాప బాగా నటించింది  మిగతా వాళ్లంతా ఓకే   సాంకేతిక వర్గం          గౌతమ్ మీనన్ సినిమాలు ఎప్పుడూ టెక్నికల్గా హై స్టాండర్డ్స్లో ఉంటాయి  ఎంతవాడు గాని కూడా అందుకు మినహాయింపు కాదు  హారిస్ జైరాజ్ పాటలు గొప్పగా ఏమీ లేవు కానీ బ్యాగ్రౌండ్ స్కోర్ మాత్రం అదరగొట్టేశాడు  సినిమాకు ఆర్ఆర్ ప్రధాన ఆకర్షణ  డేన్ మాక్ఆర్థర్ సినిమాటోగ్రఫీ కూడా సూపర్బ్  సినిమాకు డిఫరెంట్ లుక్ తీసుకొచ్చాడు అతను తన కెమెరాతో  మిగతా టెక్నీషియన్స్ కూడా గౌతమ్ టేస్టుకు తగ్గట్లు పని చేశారు  నిర్మాణ విలువలకు ఢోకా లేదు  అవసరానికి తగ్గట్లు బాగా ఖర్చు చేశారు  గౌతమ్ మీనన్ కథ విషయంలో నిరాశ పరిచినా స్క్రీన్ప్లే టేకింగ్ విషయంలో తనదైన ముద్ర వేశాడు  ఐతే ఇకపై ఈ ఫార్మాట్లో సినిమాలు మానేస్తే బెటరేమో  సినిమా బాగుందనిపిస్తూనే మొనాటనీ ఫీలింగ్ కలిగిస్తుంది   చివరిగా           ఇది యాక్షన్ మూవీనే అయినా రొటీన్ మసాలా సినిమాల్ని ఇష్టపడే మాస్ ఆడియన్స్కు అంతగా నచ్చకపోవచ్చు  హాలీవుడ్ స్టయిల్ యాక్షన్ థ్రిల్లర్స్ను గౌతమ్ మీనన్ సినిమాల్ని ఇష్టపడేవారిని ఎంతవాడుగాని మెప్పిస్తుంది  ఐతే ఘర్షణ రాఘవన్ సినిమాల్ని దృష్టిలో పెట్టుకుని మరీ ఎక్కువ మాత్రం ఆశించకండి     
__________________________
 

క్రిష్ సుధీర్బాబు ఓ దొంగ  చిన్న చిన్న మోసాలు చేస్తూ
 బతికేస్తుంటాడు  అతను జానకి నందినిని తొలి చూపులోనే ప్రేమిస్తాడు  ఐతే 
ఆమెకు క్రిష్ చేసే పనులు నచ్చవు  మోసాలు మానేయమంటుంది  సరే అని ఆమెకు 
మాటిచ్చిన సమయంలోనే ఓ విలువైన విగ్రహాన్ని తెచ్చిచ్చే డీల్ క్రిష్కు 
ఇస్తాడు కైలాష్ జయప్రకాష్రెడ్డి అనే డాన్  ఆ విగ్రహం తీసుకుని 
పారిపోయిన క్రిష్కు దాని జంట విగ్రహం ఉంటేనే దానికి విలువ అని 
తెలుస్తుంది  దీంతో రెండో విగ్రహం ఉన్న డాన్ రుద్ర అభిమన్యు సింగ్ 
ఇంటికే వస్తాడు క్రిష్  మరి అతణ్ని బోల్తా కొట్టించి క్రిష్ విగ్రహాల్ని 
ఎలా సొంతం చేసుకున్నాడు నందినికి మాట ఇచ్చాక కూడా అతనీ దొంగతనం ఎందుకు 
చేశాడు ఈ డీల్ ద్వారా వచ్చిన డబ్బుతో ఏం చేశాడు అన్నది మిగతా కథ 
కథనం విశ్లేషణ మోసగాళ్లకు మోసగాడు స్వామి రారాకు 
సీక్వెల్ అని ప్రచారం చేశారు  కానీ విగ్రహం చుట్టూ తిరిగే కథ ఈ ఒక్క 
విషయంలో తప్ప ఏ రకంగానూ స్వామిరారాతో మోసగాళ్లకు మోసగాడుకు పోలిక లేదు 
 ఐతే స్వామిరారా తరహాలోనే మంచి ఆసక్తికరంగా మలిచేందుకు అవసరమైన ప్లాట్ 
రెడీ చేసుకున్నా కథనం ఆసక్తికరంగా రాసుకోకపోవడం వల్ల కథతో ట్రావెల్ 
కాని కామెడీ ట్రాక్ల వల్ల మోసగాళ్లకు మోసగాడు ఓ మామూలు సినిమాగా 
మిగిలిపోయింది  మాస్ను ఎంటర్టైన్ చేసే కామెడీ అయితే ఉంది కానీ అది కథతో
 ఏమాత్రం కనెక్టవకపోవడమే ఈ సినిమాకున్న బలహీనత  ప్రథమార్ధంలో హీరో హీరోయిన్ల లవ్ ట్రాక్ పేలవంగా 
ఉన్నప్పటికీ విగ్రహాలకు సంబంధించి పార్లల్గా సాగే ఎపిసోడ్ ఆసక్తి 
రేపుతుంది  రైల్వే స్టేషన్లో హీరో అందరికీ ఝలక్ ఇచ్చి విగ్రహాన్ని 
పట్టుకుపోయే సీన్ ప్రథమార్ధానికి మంచి ముగింపే  ఫస్టాఫ్లో అప్ అండ్ 
డౌన్స్ ఉన్నా ఇంటర్వెల్కు వచ్చేసరికి తర్వాత ఏం జరుగుతుందా అన్న ఆసక్తి
 కలుగుతుంది  ఈ ఆసక్తికి తగ్గట్లు ద్వితీయార్ధంలో కథనాన్ని పకడ్బందీగా 
నడిపించి ఉంటే మోసగాళ్లకు మోసగాడు ఔట్ పుట్ మరోలా ఉండేది  కానీ 
దర్శకుడు బోస్ నెల్లూరి ద్వితీయార్ధాన్ని ప్రేక్షకుల అంచనాలకు తగ్గట్లు 
నడిపించలేకపోయాడు 
రెండు విగ్రహాలు కలిసుంటే తప్ప విలువ ఉండదన్న పాయింట్లో 
లాజిక్ ఏంటో అర్థం కాదు  విలన్ ఇంటికే వచ్చిన హీరో సింపుల్గా 
విగ్రహాల్ని కొట్టేసి పట్టుకుపోయే ఛాన్స్ ఉన్నా ఎందుకు అక్కడే కాలక్షేపం
 చేస్తాడో అర్థం కాదు  ఏడాది ప్లాన్ చేసి విగ్రహాలు కొట్టేశామని ఓ 
సందర్భంలో విలన్స్ చెబుతారు  కానీ ఇంటర్నేషనల్ డాన్ అయిన విలన్ పాతిక 
కోట్లు పట్టుకుని ఇండియాకు వచ్చేసే బ్రిటీషోడు సహా అందరూ హీరో ముందు 
బఫూన్లే  డీల్ చేయడం కోసం రెండు కోట్లు పెట్టి ఒక బచ్చా రౌడీకి విలన్ 
పెళ్లి చేయడం సిల్లీగా అనిపిస్తుంది  సెకండాఫ్లో ఇలాంటి సిల్లీ సీన్స్ 
చాలా ఉన్నాయి  దర్శకుడు ద్వితీయార్ధాన్ని ఎలా నడపాలో తెలియని కన్ఫ్యూజన్లో
 పడిపోయాడు  హీరో విలన్ మధ్య ఎత్తులు పైఎత్తులతో కథనాన్ని ఆసక్తికరంగా 
నడిపిస్తాడనుకుంటే ఇద్దర్నీ ఒకే ఇంట్లో కూర్చోబెట్టి కామెడీ సీన్లతో 
కాలక్షేపం చేశాడు దర్శకుడు  
విలన్కు ఆరంభంలో భారీ బిల్డప్ ఇచ్చారు  కానీ తర్వాత అతణ్ని ఓ
 వెర్రి వెంగళప్పలా చూపించారు  పోలీస్ క్యారెక్టరూ అంతే  దీంతో హీరోకు 
ఎక్కడా ఏ ఇబ్బందీ రాకుండా అంతా అతడి ప్లాన్ ప్రకారం సాగిపోతుంది  ఉత్కంఠ 
కానీ టెన్షన్ కానీ ఉండదు  దీంతో ప్రేక్షకుడు థ్రిల్ ఫీలవడానికి అవకాశం 
లేకపోయింది  జేపీ దువ్వాసి కాంబినేషన్లో కామెడీ సీన్లు నవ్వులు పంచాయి  
సినిమాకు హైలైట్ వాళ్లిద్దరి కామెడీనే  కానీ ఈ కామెడీ కథతో కనెక్టవలేదు  
క్లైమాక్స్ను కూడా కామెడీగానే డీల్ చేశారు  చివర్లో హీరో ఎందుకిదంతా 
చేసింది చెబుతూ చిన్న ట్విస్ట్ ఇచ్చారు  కానీ అది ఊహించలేనిదేమీ కాదు  
కథతో సంబంధం లేకుండా చంద్రమోహన్ ట్రాక్ నడుస్తున్నప్పుడే చివరికి హీరో ఏం
 చేస్తాడో జనాలు ఊహించేయగలరు  ఆఖర్లో మంచు మనోజ్ను దించారు  అదేం పెద్ద 
అట్రాక్షనేమీ కాదు  
నటీనటులు- సుధీర్ బాబు సినిమా సినిమాకు మెరుగవుతున్నట్లు 
కనిపిస్తున్నాడు కానీ ఇంకా పర్ఫెక్షన్కు దూరంగానే ఉన్నాడని 
అనిపిస్తుంది  డైలాగ్ డెలివరీ విషయంలో ఎంత కసరత్తు చేస్తున్నా ఇంకా 
ఎబ్బెట్టుగానే అనిపిస్తోంది  కొన్ని చోట్ల అతను చెప్పే డైలాగులు అర్థం 
కాలేదు  రాముడి విగ్రహం ముందు పెట్టుకుని డైలాగులు చెప్పేటపుడు అతడి బలహీనత
 బయటపడిపోయింది  లుక్ డ్యాన్సులు ఫైట్ల విషయంలో ఆకట్టుకున్నాడు కానీ 
నటన పరంగా మాత్రం జస్ట్ ఓకే అనిపించాడంతే  హీరోయిన్ నందిని గురించి 
చెప్పడానికేమీ లేదు  అందం అభినయం రెండింట్లోనూ ఆకట్టుకోలేదు  అసలు 
హీరోయిన్ లవ్ ట్రాక్ లేకుండా ఉంటే సినిమా చాలా బెటర్గా ఉండేదేమో  
విలన్ అభిమన్యు సింగ్కు తన టాలెంట్ చూపించే అవకాశం రాలేదు  పోలీస్ 
క్యారెక్టర్లో చేసిన అంకిత్ కేసరి ఓవరాక్షన్ చేశాడు  అందర్లోకి 
జయప్రకాష్ రెడ్డి తన పాత్రకు వంద శాతం న్యాయం చేశాడు  ఆయన కామెడీ మాస్ను 
అలరిస్తుంది  దువ్వాసి కూడా ఆకట్టుకున్నాడు  ఫిష్ వెంకట్ ఆఖర్లో 
నవ్వించాడు  సప్తగిరిది వేస్ట్ క్యారెక్టర్  
సాంకేతికవర్గం- టెక్నికల్గా మోసగాళ్లకు మోసగాడు ఏవరేజ్ 
అనిపించుంటుంది  మణికాంత్ కద్రి పాటల్లో సెకండాఫ్లో వచ్చే మెలోడీ 
బాగుంది  మిగతా పాటలు సోసోగా ఉన్నాయి  బ్యాగ్రౌండ్ స్కోర్ పర్వాలేదు  
సాయిప్రకాష్ ఛాయాగ్రహణం ఓకే  మాటల్లో కొన్ని చోట్ల బూతులు శ్రుతి మించాయి 
 చెడు చేసేవాడు ఆలోచించాలి  కానీ మంచి చేసేవాడు చేసుకుంటూ పోవాలి 
ఇలాంటి కొన్ని డైలాగులు పర్వాలేదు  స్వామిరారా సినిమాను తక్కువ 
బడ్జెట్లోనే క్వాలిటీతో తీసిన నిర్మాత మోసగాళ్లకు మోసగాడు విషయంలో 
మాత్రం ఆ క్వాలిటీ చూపించలేకపోయాడు  నిర్మాణ విలువలు అంత గొప్పగా ఏమీ లేవు 
 బోస్ నెల్లూరి కామెడీ మీద గ్రిప్ చూపించాడు కానీ స్క్రీన్ప్లే 
విషయంలో నిరాశ పరిచాడు  ప్రేక్షకుడి అంచనాల్ని దాటి ఏమీ చేయలేకపోయాడు  
ముందే ఊహించేయగల స్క్రీన్ప్లేనే సినిమాకు మైనస్ అయంది  
చివరగా- స్వామిరారా స్థాయిలో ఊహించుకోకుండా కామెడీతో 
టైంపాస్ చేయాలనుకుంటే మోసగాళ్లకు మోసగాడుపై ఓ లుక్కేయొచ్చు  థ్రిల్ 
కోసం వెళ్తే బండి నడవడం కష్టం    
 
  
__________________________
         ప్రేమించి పెళ్లి చేసుకున్న ఓ యువజంట పెళ్లికి ముందు పెళ్లికి తర్వాత ఎలా జీవించారు కొత్తజంట కథ 365 రోజులకే ఏ కంచికి చేరింది అన్నదే సినిమా  పెళ్లి తర్వాత కలతలు కల్లోలాలు ఎలా ఉంటాయి ఒకరికొకరు అర్థం చేసుకోకపోతే కాపురాలు ఎలా కుప్పకూలుతాయి అన్నదే సినిమా  అర్థం చేసుకుని కాపురం నిలబెట్టుకోవడం కొత్తజంట బాధ్యత అని కూడా సందేశం ఇచ్చారు   కథనం విశ్లేషణ          అపూర్వ్ అప్పూ సాఫ్ట్వేర ఇంజినీర్  మధ్యతరగతి కుటుంబం  ఫ్యామిలీయే తనలోకం  ఇంతలోనే వన్ ఫైన్డే తన స్నేహితుడు ఇచ్చిన పార్టీలో అందమైన శ్రీయని చూసి ప్రేమలో పడిపోతాడు  ఆ తర్వాత ఇద్దరిమధ్యా స్నేహం కుదిరాక తనలోని ఫీలింగ్స్ని దాచుకోకుండా ఆ అమ్మాయికి చెప్పేస్తుంటాడు  ప్రేమలో పడ్డాక మొదటిరోజు తర్వాతి రోజు  తీయని అనుభూతులతో గాల్లో తేలిపోతుంటాడు  స్నేహంలోనే 25వరోజు ఏకంగా ఓ ముద్దడిగేస్తాడు  ప్రేమ పెళ్లి వరకూ వెళుతుంది  అయితే ఇంతవరకూ సన్నివేశాలన్నీ దొరిల్లపోతేయే కానీ ఎక్కడా కథలోకి తొంగిచూడాలన్న ఆసక్తి ప్రేక్షకుల్లో కలిగించడంలో రామూ విఫలమయ్యాడు  63వరోజు పెద్దల్ని ఒప్పించి పెళ్లికి ఓకే చేయిస్తారు  100వ రోజు పెళ్లయిపోతుంది  అంతవరకూ ఫ్లాటుగా మనమంతా ఊహించేసే కథే నడుస్తుంది  తాళిబొట్టు కట్టేవేళ విశ్రాంతి-ఇక శాంతి లేదు అని ఇంటర్వెల్ బ్యాంగ్ వేశాడు రామూ  పెళ్లి తర్వాత ఇద్దరి జీవితాల్లో కల్లోలం మొదలైనట్టేనని ముందే చెప్పేశాడు  దానివల్ల క్యూరియాసిటీని పెంచే ప్రయత్నం చేసినా అందుకు తగ్గట్టే టేకాఫ్ మాత్రం ద్వితీయార్థంలో కనిపించదు  కొత్త జంట జీవితం రొటీన్గానే కలతల వైపు పయనమవుతుంది  చిన్న చిన్న విషయాలకే అపార్థాలు మొదలవుతాయి  అవి కల్లోలంలా రూపుదిద్దుకుంటాయి  ఈ జంట కాపురంలో ఇతరుల సలహాలు కూడా నిప్పులు పోస్తుంటాయి           ఇవన్నీ నిత్యం మనం చూసేవాటిని యథాతథంగా చూపించాడంతే  147వరోజుకి వచ్చేప్పటికి ఒకరికొకరు బోర్ కొట్టేస్తారు  235వ రోజుకి చేరేప్పటికి మావోళ్లు-మీవోళ్లు అటూ తిట్టుకోవడం మొదలవుతుంది  ఒకరి టార్చర్ ఇంకొకరు భరించలేనంతగా పరిస్థితి మారిపోతుంది  325వ రోజు పోర్న్ సినిమా చూసి దొరికిపోయిన భర్తను భరించలేకపోతుంది  365రోజుల్లో విడాకులతో విడిపోతారు  ఆ తర్వాత మళ్లీ ఏడాదికి రియలైజేషన్  మళ్లీ కలుసుకుని కాపురం మొదలుపెట్టి పిల్లల్ని కని సంతోషంగా ఉంటారు  అయితే ఈ కథను రామూ చెప్పిన తీరు ఏమంత ఆసక్తికరం అనిపించదు  ఒక సన్నివేశం తర్వాత ఒక సన్నివేశం వచ్చి వెళ్తుంటాయి తప్ప అప్పటికప్పుడు ఏదైనా ఉత్కంఠ మలుపులు ఉంటాయోమోనని ఆశిస్తే నిరాశే ఎదురవుతుంది  పైగా ఆ ఇద్దరిమధ్యా విడిపోయేంత పెద్ద సమస్య ఏం వచ్చిందో చూపించడంలో విఫలమయ్యాడు  రామ్గోపాల్ వర్మ సినిమాల్లో కాస్త పేలవమైన స్క్రీన్ప్లే ఇది  అతడు తెరకెక్కించిన అనగనగా ఒకరోజు సినిమాలో ప్రేమికుల మధ్య కనిపించే టింజ్ ఈ సినిమాలో ఒక్కచోటా కనిపించదు  ఏదో రొటీన్ ప్రేమికుల్నే చూపించాడనిపిస్తుంది  ప్రేమలో ఉన్నప్పటి సన్నివేశాల్లో ప్రేమలోని ఫీల్ని అంత అందంగా క్యారీ చేయలేకపోయాడు   నటీనటులు          నందు అనైక ఇద్దరూ నవతరం అబ్బాయి అమ్మాయిలకు ప్రతిరూపంలా చక్కగా చాలా సహజంగా పాత్రల్లోకి ఒదిగిపోయారు  నందు స్నేహితుడిగా కృష్ణుడు బాగానే నటించినా అతడిలో మునుపటి ఈజ్ కనిపించలేదనిపించింది  అనైక మంచి కోరే ఇల్లాలి పాత్రలో సత్యకృష్ణ నటన రొటీన్ అనిపిస్తుంది  అస్సలు పెళ్లే వద్దురా అని భోదించే జగ్జీత్ పాత్రలో పోసాని కృష్ణమురళి హీరో ఆఫీసులో బాసు అద్భుతంగా అభినయించారు  498ఎ గృహహింస చట్టం గురించి మొగుడు పెళ్లాల గొడవల గురించి పోసాని చెప్పిన తీరు బాగా నవ్విస్తుంది           ఈ పాత్రలన్నీ పెళ్లి అనే టాపిక్ని చర్చించడానికి ఉపకారం అయ్యాయి  మిగతా నటీనటులంతా సహాయకపాత్రల్లో వారి పరిధిమేరకు ప్రవర్తించారు  ఈ సినిమాలో నందు నటన పరంగా పరిణతి చెందాడు  ఎందుకంటే అతడు కూడా పెళ్లి తర్వాత నటించిన సినిమా ఇది  అనైక అందాలు కుర్రకారుకు కనువిందు చేస్తాయి     సాంకేతిక వర్గం          ఈ సినిమాకి శ్రీవత్సవ సంగీతం చక్కగా కుదిరింది  ముఖ్యంగా రీరికార్డింగ్ హైలైట్  అలాగే సిరాశ్రీ రాసిన అందానికే నిర్వచనం అనే పాట హైలైట్  ఈ పాటలో సినిమాటోగ్రఫీ కూడా అంతే అందంగా కనిపించింది  పాటలన్నిటినీ సందర్భానుసారం ఉపయోగించడంలో వర్మ తెలివైనవాడన్నది కాదనలేం  మిగతా విభాగాలు ఎవరి పని వాళ్లు చేసుకుపోయారు   ప్లస్ పాయింట్స్ సహజంగా చూపించాలనుకోవడం  పరిమిత బడ్జెట్తో సినిమా తీయగలగడం  రామూలోని పిచ్చితనం చూపించకపోవడం అసభ్యత లేకపోవడం   మైనస్ పాయింట్స్ కమర్షియల్ ఎలిమెంట్స్ అస్సలు లేకపోవడం  కామెడీ అనుకున్నంత పేలకపోవడం  అస్సలు ట్విస్టులు ఆసక్తికలిగించే ఏ ఒక్క అంశం లేకపోవడం  అంతేకాదు  చివరిగా          మరీ అంత చెత్త కాదు  అలాగని గొప్ప సినిమా కూడా కాదు  కొత్త జంటలు ఒకరినొకరు తరచి చూసుకోవడానికి ఈ సినిమాని రిఫరెన్సుగా చూసుకోవచ్చు  
__________________________
         మార్చురీలో ఉండగా స్పృహలోకి వచ్చిన వ్యక్తి బాలకృష్ణకి తన పేరు గాడ్సే అని తెలుస్తుంది  ఓ ప్రమాదంలో తన తలకు బలమైన గాయమైందని మూడు నెలలుగా కోమాలో ఉన్నట్లు చెబుతారు డాక్టర్లు  అతడి తల్లిదండ్రులు వచ్చి పలకరిస్తే వాళ్లెవరని ప్రశ్నిస్తాడు గాడ్సే  తన పేరే అసలది కాదని తన తల్లిదండ్రులు వేరేవాళ్లని అంటాడు గాడ్సే  ఆసుపత్రి నుంచి తప్పించుకుని తన ఇల్లనుకుని వెళ్తే అక్కడా అతడికి విచిత్రమైన అనుభవాలు ఎదురవుతాయి  ఐతే ఓ సంఘటన తర్వాత అతడి అసలు తల్లిదండ్రులు తనని గుర్తిస్తారు  తన పేరు బోస్ అని తెలుస్తుంది  ఇంతకీ బోస్ గతమేంటి అందరూ అతణ్ని గాడ్సే అని ఎందుకు పిలుస్తారు అతణ్ని అబద్ధపు ప్రపంచంలో ఎందుకు బతకనిస్తారు అన్నది మిగతా కథ    కథనం విశ్లేషణ          లయన్ గురించి మాట్లాడుతూ తెలుగు తెరపై ఇంతకుముందెప్పుడూ ఇలాంటి కథే రాలేదన్నట్లు చెప్పాడు కొత్త దర్శకుడు సత్యదేవా  ఇలా అన్నపుడు ఆ కథ ప్రేక్షకుల ఊహకు అందనట్లుగా ఉండాలి  తనకు దర్శకుడిగా అవకాశం ఇవ్వడానికి చాలామంది సందేహిస్తే బాలయ్య మాత్రం అవకాశం ఇచ్చాడని కూడా చెప్పాడు సత్యదేవా  ఇలా అన్నపుడు ఆ నమ్మకాన్ని నిలబెట్టుకునేలా ఔట్పుట్ ఇవ్వాలి  కానీ లయన్ అంచనాలకందని అద్భుతమైన కథేమీ కాదు  సత్యదేవా దాన్ని అంత ఆసక్తికరంగానూ మలచలేదు           ముఖ్యమంత్రికి గుండెపోటు వచ్చి ఆసుపత్రిలో చేరతాడు  ఆయనతో పాటు ఎవ్వరూ ఉండరు  టీవీ పెడితే ఆయన అమ్మాయిలతో సరసాలాడుతున్న దృశ్యాలు కనిపిస్తాయి  ఆయనకు మళ్లీ గుండెపోటు వస్తుంది  ప్రాణాలు పోతాయి  ఇది ప్రి ప్లాన్డ్ మర్డర్ అన్నమాట  వింటుంటే ఆసక్తికరంగానే అనిపిస్తోంది కదా  ఇలా వినడానికి ఆసక్తికరంగా అనిపించే అంశాలు లయన్లో చాలా ఉన్నాయి  కానీ తెరమీద వాటిని చూపించిన విధానమే పేలవంగా ఉంది           హీరో ఐడెంటిటీని మార్చేసి అతణ్ని అయోమయంలోకి నెట్టేసే సన్నివేశాలతో నడిపించిన ప్రథమార్ధం సినిమాకు పెద్ద మైనస్  సినిమా గ్రాఫ్ మళ్లీ పైకి లేవడానికి అవకాశమే లేనంత పేలవంగా ఫస్టాఫ్ను నడిపించాడు దర్శకుడు సత్యదేవా  బాలయ్య త్రిషల మధ్య వచ్చే రొమాంటిక్ ట్రాక్ చూస్తే బాలయ్య ఇలాంటి సన్నివేశాలకు ఎలా ఒప్పుకున్నాడా అన్న సందేహం కలగక మానదు  హీరోను అందరూ కలిసి మాయలో ఉంచుతున్నారన్న విషయం తొలి సన్నివేశంలోనే ప్రేక్షకుడికి అర్థమైపోతుంది  ఇక ట్విస్ట్ అనుకోవడానికి ఏముంటుంది ఎప్పుడు ఫ్లాష్ బ్యాక్ మొదలవుతుందా అని ఎదురు చూడ్డం తప్ప ప్రేక్షకుడు ఆసక్తిగా చూసే సన్నివేశాలేమీ లేవు ప్రథమార్ధంలో           ద్వితీయార్ధం కూడా గొప్పగా ఏమీ లేదు కానీ ప్రథమార్ధపు హింసతో పోలిస్తే చాలా బెటర్ అనిపిస్తుంది  గొప్పగా అనిపించే సన్నివేశాలేమీ లేకున్నా కథనం ఆగకుండా స్పీడుగా సాగిపోవడం మాస్ను అలరించే బాలయ్య ఫ్లాష్బ్యాక్ క్యారెక్టరైజేషన్ సెకండాఫ్కు కాస్త ఆకర్షణగా నిలిచాయి  గాలి జనార్దనరెడ్డి రెఫరెన్స్తో తీర్చిదిద్దిన ప్రదీప్ రావత్ క్యారెక్టర్ ఆ ఎపిసోడ్ సినిమాకు ఏమాత్రం అవసరం లేదు  అయినా సీబీఐ ఆఫీసర్ వెళ్లి ఇన్కం ట్యాక్స్ రైడ్స్ చేయడమమేంటో అర్థం కాదు  ఇక విలన్ను ఇరికించడానికి హీరో వేసే ఎత్తుగడ బాగానే ఉంది కానీ దాన్ని ప్రేక్షకులు థ్రిల్ ఫీలయ్యేలా చూపించడంలో దర్శకుడు విఫలమయ్యాడు           ప్రథమార్ధంలో కథనాన్ని మరీ నెమ్మదిగా నడిపించిన దర్శకుడు చివరి అరగంటలో మాత్రం అవసరమైందానికంటే వేగం చూపించాడు  దీని వల్ల ప్రేక్షకులు కొంచెం గందరగోళంలో పడతారు  టైటిల్ సాంగ్ ప్లేస్మెంట్ ఏమాత్రం బాలేదు  అది బలవంతంగా ఇరికించినట్లు అనిపిస్తుంది  రాధికా ఆప్టేకు ఏదో డ్రామా ఆర్టిస్టు టైపు క్యారెక్టర్ ఇచ్చి ఆమెకు రెండు పాటలు పెట్టడం టూమచ్  అందులోనూ ప్రథమార్ధంలో వచ్చే పెళ్లి పాట ఎందుకో ఏంటో అర్థం కాదు  దర్శకుడు ఎంచుకున్న కథలోనే లోపాలున్నాయి  దీనికి తోడు స్క్రీన్ప్లే కూడా పేలవంగా ఉండటంతో లయన్ మెజారిటీ ఆడియన్స్కు ఎక్కే అవకాశాల్లేవు    నటీనటులు          లయన్ బాలయ్య వన్మ్యాన్ షో అని చెప్పాలి  ఫ్లాష్ బ్యాక్లో ప్రి క్లైమాక్స్ క్లైమాక్స్ సన్నివేశాల్లో బాలయ్య చెలరేగిపోయాడు  తన ఫ్యాన్స్ను ను మెస్మరైజ్ చేశాడు  ఐతే ప్రథమార్ధంలో గడ్డం క్యారెక్టర్లో బాలయ్య నిరాశ పరిచాడు  ఆ పాత్రకు మేకప్ కుదర్లేదు  బాలయ్య బాడీ లాంగ్వేజ్ కూడా ఇబ్బందికరంగా ఉంది  లుక్ విషయంలో బాలయ్య కొంచెం కేర్ఫుల్గా ఉండాల్సింది  రొమాంటిక్ సీన్స్లో కూడా బాలయ్య ఇబ్బంది పడ్డాడు  ఐతే ఫైట్లు డ్యాన్సుల్లో డైలాగులు చెప్పడంలో బాలయ్యలో ఇంకా హుషారు తగ్గలేదు  బాలయ్య మినహా సినిమాలో ఎవరికీ సరైన క్యారెక్టర్ పడలేదు  విలన్గా ప్రకాష్ రాజ్ క్యారెక్టర్ను పేలవంగా తీర్చిదిద్దారు  ఆయన ప్రత్యేకంగా ఏమీ చేయాల్సిన అవసరం ఎక్కడా కనిపించలేదు  హీరోయిన్లు త్రిష కానీ రాధికా ఆప్టే కానీ పెద్దగా ఆకట్టుకోలేదు  త్రిష క్యారెక్టర్కైనా కొంచెం ప్రాధాన్యం ఉంది కానీ రాధికా ఆప్టేదైతే వేస్ట్ క్యారెక్టర్  ఇంత చెత్త పాత్రను ఆమె ఎందుకొప్పుకుందో ఏంటో  జయసుధ లాంటి నటికి ఇలాంటి క్యారెక్టర్ ఇవ్వాలని దర్శకుడికి ఎందుకనిపించిందో  ఎమ్మెస్ నారాయణ కానీ ఆలీ కానీ ఏమాత్రం నవ్వించలేకపోయారు  ఇంకా చెప్పుకోవాల్సిన పాత్రలేమీ లేవు సినిమాలో   సాంకేతిక వర్గం          మణిశర్మ ఫామ్లో లేడన్న సంగతి ఆడియో విన్నపుడే అర్థమైంది  పాటలు తెరమీద కూడా గొప్పగా ఏమీ లేవు  చిత్రీకరణ కూడా మామూలుగా ఉండటంతో పాటలు సినిమాకు ఆకర్షణ కాలేకపోయాయి  టైటిల్ సాంగ్ పిల్లా నువ్వేసుకున్న ఈ రెండు పాటలూ మాస్ను ఆకట్టుకుంటాయి  నేపథ్య సంగీతం కూడా మామూలుగానే ఉంది  బ్యాగ్రౌండ్ స్కోర్ స్పెషలిస్టు అయిన మణిశర్మ ఇందులోనూ మునుపటి ఫామ్ చూపించలేకపోయాడు  వెంకట్ ప్రసాద్ ఛాయాగ్రహణం ఓకే  యాక్షన్ సన్నివేశాలు బాగా తీశాడు  ఎడిటర్ గౌతం రాజు ప్రథమార్ధంలో సన్నివేశాల్ని చాలా ట్రిమ్ చేయాల్సింది  రెండో అర్ధభాగంలో మాత్రం కత్తెర పదును కనిపిస్తుంది  నిర్మాణ విలువలు బాగానే ఉన్నాయి  అవసరానికి మించే ఖర్చు చేశారు  ఐతే గ్రాఫిక్స్ సీజీ వర్క్ అంత ఎఫెక్టివ్గా లేవు   చివరిగా           బాలయ్య ఫ్యాన్స్కు మాస్ ఆడియన్స్కు ఓ మాదిరిగా లయన్ ఎక్కితే ఎక్కొచ్చు  కానీ ఓవరాల్గా మాత్రం నిరాశ పరుస్తుంది    
__________________________
ఏఎల్ విజయ్ నిర్మాత రామోజీరావు దర్శకత్వం ఆర్కే మలినేని          ఆల్రెడీ ఒక భాషలో హిట్ అయిన సినిమా రామోజీ వంటి ప్రొడ్యూసర్ నిర్మాణంలో   దర్శకుడు క్రిష్ వంటి వ్యక్తి ఆధ్వర్యంలో దిల్ రాజువంటి మరో ప్రముఖ ప్రొడ్యూసర్ డిస్ట్రిబ్యూషన్ లో  వచ్చిన సినిమా అద్భుతంగా ఉండాలి అని కోరుకోవడం వింత కాదు  ఇన్ని అరÛతలున్న సినిమా నుంచి ఏదో ఎక్స్ పెక్ట్ చేయడం న్యాయమే  అంచనాలుండటం సహజమే  మరి దాగుడు మూత దండాకోర్  ఆ అంచనాలను అందుకొందా వీరందరూ కలిసి ఆడించిన దాగుడుమూతల ఆట ఆకట్టుకొందా అంటే ఆట స్లో అయ్యింది ఆకట్టుకోవడం కష్టమైంది అని చెప్పాలి  తమిళ సినిమా శైవమ్కు రీమేక్ గా వచ్చిన ఈ సినిమా థియేటర్లను ప్రేక్షకులను రప్పించడంలోనే కాదు వచ్చిన వారిని  అమితంగా ఆకట్టుకోవడంలో కూడా అంతంత మాత్రమైన ప్రదర్శనగానే ఉంది           అనగనగా రాజులపాలెం లోని ఒక రాజుగారురాజేంద్ర ప్రసాద్  ముగ్గురుకొడుకుల్లో ఒకడితో వ్యవసాయం చేయించుకొంటూ ఊరికి పెద్ద దిక్కుగా ఉంటాడు  రాజుగారికి తన గారాల మనవరాలు బంగారంసారా అర్జున్ అంటే బోలెడంత ప్రేమ  వ్యవసాయం చేసుకొనే ఈ కుటుంబంలోని బంగారం ఇంట్లోని లేగదూడలు కోళ్లతో అనుబంధాన్నిపెనవేసుకొని ఉంటుంది  ఇలాంటి బంగారానికి నాని అనే కోడిపుంజు బెస్ట్ ఫ్రెండ్   ఇలాంటి నేపథ్యంలో చాలా సంవత్సరాల తర్వాత ఢిల్లీలో ఉండే రాజుగారి పెద్దకొడుకు చెన్నైలో ఉండే చిన్న కొడుకు దుబాయ్ లో ఉండే కూతురు వస్తారు  చాన్నాళ్ల తండ్రిదగ్గరకు వచ్చినా వారు ప్రశాంతంగా ఉండలేరు  తమతమ వ్యక్తిగత సమస్యలకు తోడు ఇంట్లో అప్పటికప్పుడు తలెత్తే సమస్యలతో సతమతం అవుతూ ఉంటారు  దీనికంతటికీ కారణం అమ్మవారికి మొక్కుచెల్లించకపోవడమే అనే ముసలం పుడుతుంది ఆ ఇంట్లో  ఒక ఆపదలో అమ్మ వారికి కోడిపుంజును బలి ఇస్తామని మొక్కుకొని దాని నెరవేర్చుకోకపోవడంతోనే ఇంటికి సమస్యలు అనే భావనకు వచ్చి బంగారానికి ఇష్టమైన కోడిపుంజు నానిని బలి ఇవ్వాలని  అనుకొంటారు  ఇంతలోనే నాని కనిపించకుండా పోతుంది  అక్కడ నుంచి అది ఎక్కడ ఉందో వెతకడం ప్రారంభిస్తారు  మరి వరండాలో ఉండాల్సిన కోడిపుంజు ఏమయ్యింది రాజుగారి కుటుంబీకులు అదిఎక్కడ ఉందో కనుక్కొన్నారా అమ్మవారికి మొక్కు తీర్చుకోగలిగారా వారి సమస్యలు తీరాయా అనేది మిగత కథ   కథనం         తమిళ రచయిత ఏఎల్ విజయ్ ఒక చక్కటి పాయింట్ మీద చిన్న పాయింట్ మీద అల్లు కొన్న కథ నిజంగా సూపర్  సినిమా కథలు అంటే వాటి సృజనకు హద్దు ఉండదని ఎలాంటి అంశాన్ని అయినా కథగాఅల్లుకోవచ్చని సినిమాను ఇష్టపడే వారందరికీ అర్థం అయ్యేలా చేశాడతను   ఒక పాప కోడిపుంజుపై ప్రేమ దాన్ని బలివ్వడాన్ని ఇష్టపడక కాపాడుకోవడానికి చేసే ప్రయత్నాన్ని తమిళంలో మంచి సినిమాగా రూపొందించాడతను  ఒకవేళ అదే సినిమా ఏ డబ్బింగ్ రూపంలోనో వచ్చి పలకరించి ఉంటే సర్ ప్రైజ్ గా ఉండేది  మరి ఇలాంటి సినిమాను రీమేక్ చేయాలనుకోవడం ఒక సాహసం  ఎందుకంటే ఒకసారి పండిన భావోద్వేగాలు మరోసారి పండుతాయనడానికి ష్యూరిటీ లేదు కదా! ఈ సినిమా విషయంలో కూడా అదే జరిగినట్టుంది           పేలవంగా సాగే కథనం అది కూడా స్లోగా నడుస్తుంది ఓవరాల్ గా సీరియల్  చూస్తున్నామనే ఫీలింగ్  ఇదీ దాగుడుమూత దండకోర్ సినిమా ఇచ్చే అనుభూతి  సున్నితమైన కథనం యాంత్రికంగా సాగిపోతూ ఉంటుంది  ఏ ఒక్క సీన్ కూడా టచ్చింగ్ గా అనిపించదు  మిస్సైన కోడి గురించి కథనాన్నిసాగిస్తూ ఇంట్లో వాళ్ల మధ్య  భావోద్వేగాలను బంధాలని ఆవిష్కరించాల్సిన కథనం ఎక్కడా అలా సాగలేదు           కోడిపుంజును పట్టుకొనే కామిక్ కథ గానూ అనిపించదు రాజుగారి కుటుంబంలోని వ్యక్తుల మధ్య అనుబంధాన్ని ప్రెజెంట్ చేసినట్టుగానూ నిలవలేదు  ఎంతసేపూ పాప మీద కెమెరాను ఫోకస్ చేసి తన ఫీలింగ్స్ ను ప్రెజెంట్ చేయాలనుకొన్నారు తప్ప తెరపై బోలెడు పాత్రలు ఉన్నా వాటిని కథలోకి ఇన్ వాల్వ్ చేసే ప్రయత్నాలేవీ జరగలేదు  తమిళ స్క్రిప్ట్ నే యాజిటీజ్ గా ఫాలో అయినా పీల్ ను మాత్రం తీసుకురాలేకపోయారు  ఆ మధ్య ఎర్రబస్సు సినిమాలో దాదాపు ఇలానే జరిగింది  తమిళంలో భావోద్వేగ పూరితంగా సాగిన ఆ సినిమా తెలుగులోకి వచ్చాకా చప్పగా మారింది  ఈ దాగుడుమూతలాట కూడా అదే తీరున కొనసాగింది  దాదాపు 120 నిమిషాల సినిమాలో ఏ ఇరవై పాతిక నిమిషాలో ప్రేక్షకుడిని సినిమా ఆకట్టుకొంటే అదే కష్టం  ఇక పాత్రల ప్రవర్తన వివిధ సీన్లలో అవి రియాక్ట్ అయ్యే తీరుతో సీరియళ్లే గుర్తుకొస్తాయి  రీమేక్ రూపంలోనే అయినా ఒక మంచి ప్రయత్నం చేశారు కానీ  అయితే ఆ ప్రయత్నానికి ప్రతిఫలం స్క్రీన్ పై కనిపించలేదు  దీంతో ఆట అర్ధాపర్ధంగానే ఆకట్టుకొంటుంది   నటీనటులు         సినిమాకు సీరియల్ లుక్ రావడానికి ఇందులో నటించిన తారగణం కూడా ముఖ్య కారణం అయ్యుండొచ్చు  తెరపై దజను మంది కదులుతుంటారు వారం వారం విడుదలయ్యే ప్రతి సినిమాను చూసే వారు కూడా వీరిని గుర్తించడం కష్టం  అదే  ఇంట్లో సీరియల్స్ ను చూసే వాళ్లు మాత్రం వాళ్లను సులభంగా ఐడెంటిఫై చేయగలరు  అలాంటి నటీనటులు అంతా ఎలాంటి  సీన్లలోనైనా సీరియల్ స్థాయి ప్రదర్శననే ఇచ్చారు  స్లోగా సాగే కథనానికి మరింత నీరసంగా మార్చారు  తమిళలో నాజర్ చేసిన పాత్రను రాజేంద్ర ప్రసాద్ పోషించాడు  నటనపరంగా రాజేంద్రుడిని పేరు పెట్టడానికి ఏమీ లేదు కానీ  డెబ్బై యేళ్ల పై బడ్డ వృద్ధుడి పాత్ర హవభావాలను నడకను ప్రదర్శించడంలో ఎక్కడో కొంత అసహజత్వం ఉందేమో అనిపిస్తుంది  అయితే రాజేంద్రుడికి ఉన్న సీన్లు కూడా తక్కువే  సినిమాలో ప్రధాన పాత్రను పోషించడమే కాదుఅంతో ఇంతో ఆకట్టుకొనేది కూడా బేబీ సారా అర్జున్ మాత్రమే  తమిళంలో కూడా ఈ పాపే ఈ లీడ్ రోల్ ను చేసింది  తెలుగులో కూడా అదే స్థాయి పెర్ఫార్మెన్స్ ను  కంటిన్యూ చేసింది  సినిమాకు అంతో ఇంతో ఫీల్ ను తీసుకొచ్చింది   సాంకేతిక వర్గం          కొన్ని సీన్లలో అయితే సినిమాను చిత్రీకరించిన కెమెరా నీడ కూడా తెరపై కనిపిస్తుంది!  సాయంత్ర వేళల్లో చిత్రీకరించిన సీన్లలో ఏటవాలు కిరణాలతో పడే కెమెరా నీడ తెరపై కనిపిస్తున్న విషయాన్ని కూడా సరిగాగమనించకుండా సినిమాను చుట్టేశారా అనే సందేహం కలుగుతుంది వాటిని చూసినప్పుడు   సినిమా మొత్తం కనిపించేది కూడా ఐదారు లకేషన్లే  కథ కథనాల దృష్ట్యా అంతకు మించి అవసరం లేకపోవచ్చు కానీ సినిమా సీరియల్ అయిపోవడానికి ఇది కూడా ఒక ఫ్యాక్టర్  కానీ పల్లెటూరి మధ్య సాగే కథనాన్ని అందంగా ప్రెజెంట్ చేయడంలోసినిమాటోగ్రఫర్ విజయవంతం అయ్యారు  రెండు పాటలూ ప్లెజెంట్ గా సాగిపోతాయి  బీజీఎమ్ తన పాత్రను పోషిస్తున్నట్టుగా సాగిపోతుంది   చివరిగా          రణగొణ ధ్వనులు లేకుండా తీవ్రమైన భావోద్వేగాలేమీ లేకుండా ఒక సినిమా చూడాలనుకుంటే  ఆ ప్రశాంతత మినహా ఎంటర్ టైన్ మెంట్ ను ఆశించకూడదనే కండీషన్ అప్లై!  
__________________________
         శృతిమంచులక్ష్మి టాలీవుడ్లోని ప్రముఖ యాక్షన్ హీరోయిన్  ఆమెను కిడ్నాప్ చేసి పది కోట్ల రూపాయలను డిమాండ్ చేసే ఎత్తును వేస్తారు వెంకట్అడవి శేష్ విజ్జిమధునందన్ కాటంరాజ్ప్రభాకర్-మర్యాదరామన్న ఫేమ్  అనుకొన్నట్టుగా ఆమెను కిడ్నాప్ చేసి ఖాళీగా ఉన్న విజ్జిబాస్బ్రహ్మానందం ఫ్లాట్కు తరలిస్తారు  హీరోయిన్ కిడ్నాప్ అయ్యిందంటే అనవసరమైన వివాదాలు వస్తాయని శృతి తల్లిప్రగతి పోలీసులకు ఫిర్యాదు చేయకుండా ప్రైవేట్ డిటెక్టివ్ను ఆశ్రయిస్తుంది  ఆ ప్రైవేట్ డిటెక్టివ్ ఎవరో కాదు విజ్జిబాస్ బ్రహ్మీనే రంగంలోకి దిగుతాడు  హీరోయిన్ను తన ఫ్లాట్లోనే చూసి షాక్ అయిన బ్రహ్మీ అనుకోని పరిస్థితుల మధ్య ఈ కిడ్నాపింగ్ వ్యవహారాన్ని ఎవరికీ చెప్పుకోలేకపోతాడు  ఇంతలో పోలీసులు రంగంలోకి దిగుతారు  అక్కడ నుంచి హీరోయిన్ కిడ్నాప్ చేసిన ముగ్గురు ఎలా తప్పించుకొన్నారు  తాము అనుకొన్న పది కోట్ల రూపాయలను ఎలా సంపాదించారు  అసలు హీరోయిన్ కిడ్నాపింగ్ వెనుక అసలు కథ ఏమిటి దాని వెనుక ఎవరున్నారు  వారి వ్యూహాలు ఏమిటి అనేవి ట్విస్టులు  ఈ ట్విస్టులన్నీ చివరకు ఏ తీరానికి చేరాయి  అనేది మిగతా కథ    కథనం          ఒకటి కాదు రెండు కాదు లెక్కలేనన్ని ట్విస్టులు  కిడ్నాప్ తో ముడిపడిన కామెడీడ్రామా అనుకొంటే  ఒక్కొక్కటిగా వచ్చే మలుపులు ఆసక్తికరంగా ఉంటాయి  ఇంటర్వెల్ నుంచే ట్విస్టులు ఇవ్వడం మొదలవుతుంది  సినిమాపై ఆసక్తి జనరేట్ అవుతుంది  అయితే ఆ తర్వాత అనవసరమైన వచ్చే డ్రామా  సెంటిమెంట్లు మాత్రం విసుగును తెప్పిస్తాయి  అనాథాశ్రమం బిల్డింగ్ను రక్షించుకోవడం కోసం హీరోలు కిడ్నాప్లకు తెగబడే కాన్సెప్టులు తెలుగు వాళ్లకు కొత్త కాదు            అలాగే అనాథలుగా అందరి నిరాదరణకు గురైన హీరోహీరోయిన్ల నేపథ్యం అనాథశ్రమంలోని వ్యక్తుల కథలను ఎందుకు స్క్రిప్ట్లో నెత్తికెత్తుకొన్నారో అర్థం కాదు! చక్కటి స్క్రిప్ట్ను రాసుకొన్నారు సూటిగా దాన్ని ఫాలో అయిపోయి ఉంటే దొంగాట అన్న కాన్సెప్ట్కు జస్టిఫికేషన్ జరిగేది  అయితే ఎలాగూ మోసం చేయదలుచుకొన్న మెయిన్ క్యారెక్టర్తో ఎందుకు అంత డ్రామా పండించే ప్రయత్నం చేశారో! అంత వరకూ ఆ పాత్రను ఒకతీరుగా చూపించి క్లైమాక్స్లో గొప్ప ట్విస్టు ఇచ్చి ప్రేక్షకులను ఆశ్చర్యపరుస్తున్నాం అని రచయితలు అనుకొన్నారేమోకానీ ఈ ప్రయత్నంలో జనాలకు బోర్ కొట్టిస్తున్నామని వారు గ్రహించలేకపోయినట్టున్నారు  ట్విస్టులతో ట్రిమ్ చేసుకొని ధనాధన్ అన్నట్టుగా సాగిపోవాల్సిన కథనానికి డ్రామాను జోడించడం బ్లండరే అని చెప్పాలి  ట్రిమ్ చేసుకోవడానికి ఎంతో ఉంది  బహుశా సినిమాను ఎంత లెంగ్తీగా తీస్తే అంత మేలని దర్శకుడు భావించాడు కాబోలు  క్రియేటర్కు తను సృష్టించిన దానిపై ప్రేమ ఉండటం సహజమే అయితే ఎక్కడ కత్తిరించాలో అక్కడ కత్తిరించక ప్రతి రీల్పైనా ప్రేమను పెంచుకొంటే ఆ సృజనేకే అర్థం లేకుండా పోతుంది  దొంగాట విషయంలో దాదాపు ఇదే జరిగింది            వేగంగా పరిగెత్తడంప్రారంభించి  కామెడీ ఆఫ్ ఎర్రర్స్తో ఆకట్టుకొనేలా కథనాన్ని లాగించి ప్రేక్షకుడిలో ఆసక్తిని జనరేట్ చేసి అనవసరమైన డ్రామా వైపు వెళ్లి  సెంటిమెంట్ను పండించబోయే ప్రయత్నం చేశారు  తన ఇంట్లోనే తనవాళ్లే హీరోయిన్ను బంధించారనే విషయాన్ని గ్రహించలేని ప్రైవేట్ డిటెక్టివ్గా బ్రహ్మీ కనిపించే తరహా సీన్లను డిజైన్ చేసుకోవడం దర్శకుడి ప్రతిభ కనిపిస్తుంది  అయితే ఆ టెంపోను కంటిన్యూ చేయలేకపోవడం మాత్రం ఫెయిల్యూరే  అదే సినిమాకు డ్రా బ్యాక్   నటీనటులు          ఈ సినిమాకు తనే ప్రొడ్యూసర్గా మారడంతో పాటు ఈ పాత్రను పండించిన విషయంలో కూడా మంచులక్ష్మిని అభినందించవచ్చు  అవకాశం ఇస్తే ఇలాంటి సినిమాలను చేయగల నటీమణులు ఉంటారేమో కానీ నిర్మాతగా మారి ఖర్చు పెట్టుకొనే ధైర్యం లక్ష్మికే కనిపిస్తోంది  మంచివాడిలా కనిపించే కన్నింగ్ క్యారెక్టర్కు అడవిశేష్ రూపం అతడి నటన సెట్ అయ్యింది  ఇక మ్యాన్ ఆన్ ఫైర్ అంటూ బఫూన్ అయ్యే క్యారెక్టర్ బ్రహ్మీకి కొత్త కాదు  ఆయన సహజంగానే దీన్ని లీడ్ చేశాడు  థర్టీ ఇయర్స్ ఇండస్ట్రీ పృథ్వి మధునందన్ మర్యాదరామన్న ఫేమ్ ప్రభాకర్ ప్రగతి తదితరులకు ప్రాధాన్యత ఉన్న పాత్రలు దక్కాయి  వాటికి వారందరూ తమ సహజశైలిలో న్యాయం చేశారు   సాంకేతిక వర్గం          ఇద్దరు కుర్రాళ్లు ఒక పేరున్న లేడీని కిడ్నాప్ చేసి డబ్బు సంపాదించుకోవాలనే కథాంశాన్ని వింటేనే మనీ సినిమా గుర్తుకురాకమానదు  తొలి సగం వరకూ కథను మనీ రీతిలోనే నడిపిస్తున్నాడేమో అనిపించినా వంశీకృష్ణ ఆ తర్వాత కథను డిఫరెంట్గానే తీసుకెళ్లాడు  ఈ రకంగా అతడు ఓకే  అయితే అనాథలపై  ఆదరణలేని వృద్ధులపై తన సినిమా ద్వారా ప్రేమను వ్యక్తబరిచే ప్రయత్నం చేయబోయి రూట్ తప్పాడు            ఇక సినిమాను ఇంత లెంగ్తీగా తయారు చేయడమే ఈ టీమ్ చేసిన పెద్దపొరపాటు  ట్రిమ్ చేసుకోవడం మొదలు పెడితే అరగంట సేపు వ్యవధిని తగ్గించుకోగల వృథా కంటెంట్ ఉంది! అలాంటి వ్యర్థాన్ని తెరకెక్కించడానికి వారు బడ్జెట్ను వృథా చేసుకోవడమే గాక థియేటర్కు వచ్చిన ప్రేక్షకుల సమయాన్ని కూడా వృథా చేశారు  ఇక నిర్మాణ విలువల పరంగా సినిమాను క్రిటిసైజ్ చేయడానికేం లేదు  పాటలే అనవసరమైన సబ్జెక్టులో నీతులు చెప్పే రెండు పాటలను పెట్టి విసుగును రెట్టింపు చేశారు కాబట్టి సంగీత కారుల గురించి మాట్లాడుకోవడం అనవసరం   చివరిగా           దొంగాట ఎంత సేపు ఆడాలో ఎలా ఆడాలో గ్రహించలేకపోయారు  ఆడిన తీరుతో కొంతవరకే ఆకట్టుకొన్నారు!   
__________________________
        ఓ ప్రైవేటు టీవీ ఛానెల్లో కెమెరామన్గా పని చేస్తుంటాడు రాఘవ  అతడికి దయ్యాలంటే విపరీతమైన భయం  ఐతే తమను పక్కకు నెట్టేసి నెంబర్వన్ స్థానానికి చేరిన వేరే ఛానెల్ను కొట్టేందుకు ఓ దయ్యం ప్రోగ్రాం ప్లాన్ చేస్తుంది రాఘవ పని చేసే ఛానెల్లో డైరెక్టర్ అయిన నందిని తాప్సి  ఈ ప్రోగ్రాం కోసం నందిని రాఘవలతో పాటు యూనిట్ సభ్యులు ఓ పల్లెటూరుకు వెళ్తారు  అక్కడో పాడుబడ్డ బంగ్లాలోకి వెళ్లి ప్రోగ్రాం చేస్తుంటారు  ఐతే అది నిజంగానే దయ్యాల కొంప  ఆ ఇంటి ముందు బీచ్లో ఓ తాళిని నందిని బయటకు తీయడంతో ఆమెతో పాటు అందరికీ సమస్యలు మొదలవుతాయి  నందినిని దయ్యం పడుతుంది  ఇంతకీ ఆ తాళి ఎవరిది నందినిని పట్టుకున్న దయ్యం ఎవరు ఈ దయ్యం కథేంటి చివరికి నందినిని పట్టిన దయ్యం బయటకు వెళ్లిందా లేదా అన్నది మిగతా కథ    కథనం         హార్రర్ కామెడీ ఇప్పుడిదే సక్సెస్ ఫార్ములా  ఈ ఫార్ములాను నమ్ముకుని తీసిందే తీసినా పర్లేదు బాక్సాఫీస్ జర్నీ సాఫీగా సాగిపోతుంది  ఇటు తెలుగులో అటు తమిళంలో రెండు చోట్లా హార్రర్ కామెడీల హవా నడుస్తోందిప్పుడు  ఐతే ఈ జానర్ను పాపులర్ చేసిన ఘనత రాఘవ లారెన్స్దే  ముని కాంఛన సినిమాలు రెండూ జనాల్ని భయపెట్టాయి బాగా నవ్వించాయి           ఐతే ఒకే ఫార్మాట్లో రెండు సినిమాలు తీసి మెప్పించడమే కష్టమైతే లారెన్స్ మూడోసారి కూడా అదే ప్రయత్నంతో సాహసం చేశాడు  ఐతే ఈ సాహస యాత్రను లారెన్స్ విజయవంతంగానే పూర్తి చేశాడు  గంగ సినిమా నుంచి జనాలు ఏమైతే ఆశిస్తారో అదిచ్చాడు లారెన్స్  బాగా నవ్వించాడు ఓ మోస్తరుగా భయపెట్టాడు           హార్రర్ కామెడీల్లో కనిపించే కామన్ పాయింట్ దయ్యంతో కామెడీ క్యారెక్టర్లను చితకబాదించడం  ఇప్పటికే తెలుగు ప్రేక్షకులు చాలాసార్లు ఈ కామెడీని ఆస్వాదించినా మళ్లీ వాళ్లకు మొహం మొత్తని కామెడీ డోస్ ఇచ్చాడు లారెన్స్  మిగతా హార్రర్ కామెడీలకు అతడి సినిమాలకు ఉన్న తేడా ఏంటంటే హీరోనే విపరీతమైన భయస్తుడిగా ఉండటం  ముని కాంఛన స్టైల్లోనే ఉండే హీరో క్యారెక్టరైజేషన్ దయ్యం క్యారెక్టర్తో చేయించే బాదుడు కామెడీనే గంగలో హైలైట్           హీరో బాత్రూమ్లో తనకు కాపలాగా సెక్యూరిటీ గార్డ్ను పెట్టుకోవడం మొదలు ఆ తర్వాత వచ్చే సన్నివేశాలన్నీ బాగానే నవ్విస్తాయి  వల్గారిటీ లేకుండానే గే కామెడీతో నవ్వించాడు లారెన్స్  ఇక ఇంటర్వెల్కు ముందు ఫియర్ ఫ్యాక్టర్ మొదలవుతుంది  ద్వితీయార్ధంలో మళ్లీ కోవై సరళ బాదుడు కామెడీ నవ్విస్తుంది  ఐతే ఒకేసారి ఆరు దెయ్యాల్ని దింపి ఓ బీభత్సమైన పాటతో లారెన్స్ చేసిన రచ్చ మాస్ ఆడియన్స్ను కొంచెం టూమచ్  అందులో లారెన్స్ అవతారాలు షాకింగ్గా ఆసక్తికరంగా అనిపిస్తాయి కానీ డోస్ మరీ ఎక్కువైన ఫీలింగ్ కలుగుతుంది           ఫ్లాష్ బ్యాక్లో నిత్యామీనన్ క్యారెక్టర్ చూసి ప్రేక్షకులు షాకవ్వడం ఖాయం  కాంఛనలో హిజ్రాలపై దృష్టిపెట్టి సెంటిమెంటు పండించిన లారెన్స్ ఈసారి వికలాంగుల మీద ఫోకస్ పెట్టాడు  ఫ్లాష్ బ్యాక్ బాలేదని చెప్పలేం కానీ కొంచెం లెంగ్తీగా డ్రామా ఎక్కువైనట్లు అనిపిస్తుంది క్లైమాక్స్లో గ్రాఫిక్స్ మరీ ఎక్కువైపోయాయి  అదేదో బొమ్మలాటలా ఉంటుంది తప్పితే కాంఛనలో లాగా క్లైమాక్స్తో జనాలు ఎమోషనల్గా కనెక్టవరు  దయ్యం రివెంజ్ను ప్రేక్షకులు ఫీలయ్యేలా చేయడంలో లారెన్స్ ఫెయిలయ్యాడు  ఫస్టాఫ్ ఉన్నంత స్థాయిలో సెకండాఫ్ లేకపోవడం లెంగ్త్ ఎక్కువవడం క్లైమాక్స్ సినిమాకు మైనస్  ఓవరాల్గా చూస్తే లారెన్స్ నిరాశ పరచలేదు   నటీనటులు          లారెన్స్ డైరెక్టర్గానే కాక నటుడిగానూ తన స్టయిల్ చూపించాడు  రాఘవ క్యారెక్టర్లో నవ్వించి శివ క్యారెక్టర్లో హీరోయిజం చూపించి దయ్యం క్యారెక్టర్లలో చెలరేగిపోయాడు  అవతారాలు మార్చే పాటలో లారెన్స్ తన టాలెంట్ అంతా చూపించాడు  చిన్న పాప ముసలావిడ గెటప్స్లో లారెన్స్ అదరగొట్టాడు  క్లైమాక్స్లోనూ అతడి అవతారం బాగుంది  ఐతే కొన్ని చోట్ల లారెన్స్ యాక్టింగ్లో సహజంగా వచ్చే అతి ఇబ్బంది పెడుతుంది  లారెన్స్ డ్యాన్సుల గురించి ప్రత్యేకంగా చెప్పాల్సిన పని లేదు  తాప్సి నిత్యామీనన్లిద్దరికీ మరిచిపోలేని క్యారెక్టర్లు ఇచ్చాడు లారెన్స్  దయ్యం పట్టిన పాత్రలో తాప్సిని చూడటం ప్రేక్షకులకు థ్రిల్లింగ్ అనిపిస్తుంది  ఆ క్యారెక్టర్లో ఆమె మెప్పించింది  నిత్యామీనన్ ఎందుకీ పాత్ర ఒప్పుకుందో తెరమీద చూస్తేనే తెలుస్తుంది  ఆమె కెరీర్లో మరో గుర్తుండిపోయే పాత్ర ఇది  విలన్ జయప్రకాష్తో పాటు కామెడీ రోల్స్లో కోవై సరళ శ్రీమాన్ మనోబాల తమ పాత్రలకు న్యాయం చేశారు   సాంకేతిక వర్గం         సంగీతం ఛాయాగ్రహణం మాస్ ఆడియన్స్ను మెప్పించేలా లారెన్స్ టేస్టుకు తగ్గట్లు ఉన్నాయి  కెమెరా యాంగిల్స్ కొన్ని చోట్ల మరీ టూమచ్గా నేపథ్య సంగీతం చాలా చోట్ల లౌడ్గా అనిపిస్తుంది  రెప్పకేల ఓదార్పు మినహాయిస్తే పాటలన్నీ ఊర మాసే  ఎడిటింగ్లో లారెన్స్ మార్కు జర్క్లుగా ఎక్కువ కనిపిస్తాయి  నెమ్మదిగా సాగాల్సిన కొన్ని చోట్ల మరీ స్పీడు ఎక్కువైంది  ఇంకొన్ని చోట్ల అనవసరమైన సన్నివేశాల్ని అలాగే వదిలేశారు  ద్వితీయార్ధంలో ఓ పావుగంట నిడివి తగ్గించి ఉంటే సినిమా మరింత బెటర్గా అనిపించేది  ప్రొడక్షన్ వాల్యూస్ అంత గొప్పగా ఏమీ లేవు  ముఖ్యంగా క్లైమాక్స్లో గ్రాఫిక్స్ చీప్గా అనిపిస్తాయి   చివరిగా          లారెన్స్ బ్రాండు మాస్ హార్రర్ కామెడీ నచ్చేవాళ్లను గంగ పూర్తిగా సంతృప్తి పరుస్తుంది  అతడి మాస్ కామెడీని హార్రర్ వేషాల్ని భరించలేం అనుకుంటే మాత్రం గంగకు దూరంగా ఉండొచ్చు   
__________________________
        ఫ్రెండ్స్తో కలిసి ఇంటలిజెంట్గా దొంగతనాలు చేసి చెల్లిని ఎంబీబీఎస్ చదివిస్తుంటాడు చందు నాగచైతన్య  అతడి తండ్రి చెయ్యని నేరానికి జైల్లో శిక్ష అనుభవిస్తుంటాడు  అనారోగ్యంతో బాధపడుతున్న తండ్రికి ఆపరేషన్ చేయించడానికి డబ్బు కోసం ప్రయత్నిస్తున్న సమయంలో చందుకు అనుకోకుండా రెండున్నర కోట్ల రూపాయలు దొరుకుతాయి  ఆ డబ్బుతో తండ్రిని జైలు నుంచి బయటికి కూడా తేవాలన్న ప్రయత్నంలో ఉంటాడు చందు  ఐతే ఆ డబ్బు దొంగతనం చేయించిన ముఠా నాయకుడుపోసానితో పాటు సీఐ రవిబాబు చందు వెంటపడతారు  మరి చందు వాళ్లిద్దరినీ ఎలా బోల్తా కొట్టించి ఎలా బయటపడ్డాడన్నది మిగతా కథ   కథనం         ఇంతకుముందు ఏ అంచనాలు లేకుండా థియేటర్లకు వచ్చిన వాళ్లను స్వామిరారాతో సర్ప్రైజ్ చేశాడు సుధీర్ వర్మ  అందులో అతడి బ్రిలియన్స్ చూసి దోచేయ్ మీద అంచనాలు భారీగా పెట్టుకున్నారు ప్రేక్షకులు  కానీ ఈసారి సుధీర్ ఆ రేంజిలో బ్రిలియన్స్ చూపించలేదు కానీ ప్రస్తుత ట్రెండుకు తగ్గట్లు ఎంటర్టైన్మెంటుకు మాత్రం ఢోకా లేకుండా చూసుకున్నాడు           ఎన్నో లిమిటేషన్స్ మధ్య స్వామిరారాను అంత బాగా తీసిన సుధీర్ అన్ని వనరులూ ఉన్నపుడు వాటిని వాడుకుని ఇంకా మంచి ఔట్పుట్ ఇవ్వాలని ఆశిస్తాం కాబట్టి కొంచెం నిరాశ తప్పదు  ప్రథమార్ధంలో కొన్ని చమక్కులతో రేసుగుర్రం తరహాలో చివరి అరగంట లాజిక్కు అందని కామెడీతో బాగా నవ్వులు పండించిన సుధీర్ మధ్యలో బండి కొంచెం నెమ్మదిగా నడిపించాడు  మధ్యలో సినిమా కొంచెం స్లో అనిపించినా చివరి అరగంట మళ్లీ  కామెడీతో ప్రేక్షకుల మనసు దోచాడు సుధీర్           చిన్నప్పుడే తండ్రి అన్యాయంగా జైలు పాలవుతాడు  చెల్లెలి చదువు కోసం అన్నయ్య దొంగగా మారతాడు  చివరికి తండ్రిని జైలుపాలు చేసిన విలన్పై ప్రతీకారం తీర్చుకుంటాడు  పాత చింతకాయ పచ్చడి కథ ఇది  ఐతే కథనంలో మాత్రం సుధీర్ కొత్తదనం చూపించాడు  పోసానిని విలన్ని చేయడంలోనే డైరెక్టర్ ఉద్దేశమేంటో అర్థమైపోతుంది  ప్రతి సన్నివేశంలోనూ వినోదం పండించడమే లక్ష్యంగా చేసుకున్నాడు  కథనం కొంచెం తికమకగా లాజిక్కు దూరంగా సాగినప్పటికీ వినోదానికి ఢోకా లేపోవడంతో ప్రేక్షకుడికి బోర్ కొట్టదు           స్వామిరారాలో నిఖిల్ అండ్ కో చేసిన బ్రిలియంట్ రాబరీ ట్రిక్స్ చూశాక దోచేయ్లో చైతూ చేసే ట్రిక్స్  మామూలుగా అనిపిస్తాయి  అయితే ఆ సినిమా చూడని వారిని ఇవి బాగానే ఆకట్టుకుంటాయి  హీరో పరిచయం తర్వాత హీరోయిన్తో వచ్చే సన్నివేశాలు చిలిపిగా ఉన్నాయి  కాకపోతే హీరోయిన్ను స్మోకర్గా చూపించడం యూత్కు నచ్చినా ఫ్యామిలీ ఆడియన్స్కు నచ్చదు  కాకపోతే ఈ కాలానికి దగ్గరగానే ఉంది మరి  హీరో చివర్లో సీఐని విలన్ని బోల్తా కొట్టించే తీరు చూస్తే అంతటి ఇంటలిజెంట్ అప్పటిదాకా ఏం చేశాడు మధ్యలో అంత సిల్లీగా ఎలా బిహేవ్ చేశాడని ఆశ్చర్యం వేస్తుంది  ఐతే లాజిక్ పక్కనబెడితే హీరో-సీఐ మధ్య జరిగే టామ్ అండ్ జెర్రీ ఎపిసోడ్ ఇంట్రెస్టింగ్గా సాగుతుంది  ఈ ఎపిసోడ్లో కామెడీ బాగా పండింది  చివర్లో పోసాని ఎపిసోడ్ కూడా కొంచెం సిల్లీగా అనిపించినా నవ్విస్తుంది  బుల్లెట్ బాబుగా బ్రహ్మానందం కోర్టు సీన్లో సప్తగిరి కామెడీ అదరగొట్టారు  అప్పటిదాకా జరిగిందానికి చివరి అరగంట జరిగే ఎపిసోడ్కు ముడిపెట్టి చూస్తే కష్టమే కాని నవ్వులకు మాత్రం ఢోకా లేదు  ఇక సినిమాను నిలబెట్టేది ఈ కామెడీనే   నటీనటులు         నాగచైతన్య మామూలుగానే సీరియస్ క్యారెక్టర్లకు బాగా సూటవుతాడు కాబట్టి చందుగా ఇంటలిజెంట్ దొంగ పాత్రకు ఓకే అనిపించాడు  ఈ క్యారెక్టర్ను ఈజీగా చేసుకెళ్లిపోయాడు  నటన విషయంలో ఎక్కువ కష్టపెట్టే పాత్రేమీ కాదిది  లుక్ విషయంలో ఫైట్లు డ్యాన్సుల విషయంలో ఈసారి భిన్నంగా కనిపించాడు  1 సినిమాలో కృతి సనన్ను చూసిన కళ్లతో దోచేయ్లో ఆమెను చూడటం కష్టం  రియల్టీ టచ్ ఉండటంతో ఈ రోల్ నచ్చడం నచ్చకపోవడం అనేది 50-50గా ఉంటుంది  పోసాని తన వంతుగా బాగానే నవ్వించాడు  కానీ అతణ్ని విలన్ అంటే మాత్రం మనసొప్పుకోదు  అందుకే హీరో ఫ్లాష్ బ్యాక్ కాస్త తేలిపోయింది  బ్రహ్మి దుబాయ్ శీనులో ఎమ్మెస్ను గుర్తుకు తెచ్చినా బాగానే నవ్వించాడు  బ్రహ్మి వేసిన బుల్లెట్ బాబు క్యారెక్టర్తో సుధీర్ ఆడియో ఫంక్షన్లు జరిగే తీరుపై బాగానే సెటైర్లు వేశాడు  రవిబాబు ఆకట్టుకున్నాడు  హీరో ఫ్రెండ్స్ బ్యాచ్లో కనిపించే ప్రవీణ్ సత్య ఓకే  లన్ అసిస్టెంట్లుగా హర్ష ఇంకో అబ్బాయి కొంచెం నవ్వించారు   సాంకేతిక వర్గం          సన్నీ ఎం ఆర్  పాటలు సోసోగా అనిపిస్తాయి  గుర్తుండి వెంటాడే పాటలేవీ లేవు కానీ సినిమాకు సూటయ్యే పాటలు బ్యాగ్రౌండ్ స్కోర్ ఇచ్చాడు  పాటల కంటే కూడా నేపథ్య సంగీతం ఆకట్టుకుంటుంది  ఓ స్టైలిష్  యాక్షన్ ఎంటర్టైనర్కు సరిగ్గా సూటయ్యేలా ఉంది ఆర్ఆర్  రిచర్డ్ ప్రసాద్ ఛాయాగ్రహణం ఓకే  ఛేజ్ సీక్వెన్స్లో యాక్షన్ సీన్స్లో అతడి పనితనం కనిపిస్తుంది  సినిమాను చాలా ట్రిమ్ చేయాల్సి ఉన్నా ఎడిటర్ కత్తెర పదును చూపించలేదు  సెకండాఫ్లో లాగ్ ఎక్కువైన ఫీలింగ్ కలుగుతుంది  బి వి ఎస్ ఎన్  ప్రసాద్ నిర్మాణంలో వచ్చిన సినిమా కాబట్టి ప్రొడక్షన్ వాల్యూస్ గురించి ప్రత్యేకంగా చెప్పాల్సిన పని లేదు  సినిమా రిచ్గా తెరకెక్కింది  స్వామిరారాతో పోలిస్తే దోచేయ్ కథాకథనాలు అంత రిఫ్రెషింగ్గా అనిపించకపోయినా ఈ తరం ప్రేక్షకులు ఆశించే వినోదాన్నివ్వడంలో సుధీర్ సక్సెస్ అయ్యాడు   చివరిగా    కామెడీయే మీ మొటో అయితే దోచెయ్ను ధియేటర్లో ఒక్కసారి దోచుకోవచ్చు
__________________________
ఆది దుల్కర్ సల్మాన్ ముంబయిలో ఓ మల్టీ మీడియా కంపెనీలో ఉద్యోగి  పెద్ద 
బిజినెస్మేన్ కావాలన్న లక్ష్యంతో ఓ వీడియో గేమ్ డెవలప్ చేసే పనిలో 
ఉంటాడు ఆది  తార నిత్యా మీనన్కు ఎంతో ఆస్తి ఉన్నా స్కాలర్షిప్ మీద 
పారిస్కు వెళ్లి చదువుకోవాలని లక్ష్యంతో ముంబయిలోని ఓ హాస్టల్లో ఉంటుంది 
 వీళ్లిద్దరికీ పెళ్లి మీద నమ్మకముండదు  ఇలాంటి స్థితిలో ఒకరికొకరు 
పరిచయమవుతారు  అభిరుచులు కలుస్తాయి  తర్వాత గణపతి ప్రకాష్ రాజ్ భవాని 
లీలా శాంసన్ అనే వృద్ధ జంట ఇంట్లో సహజీవనానికి సిద్ధమవుతారు  ఆరు నెలల 
సహవాసం తర్వాత ఆది తార విడిపోయి తమ లక్ష్యాల దిశగా వెళ్లాల్సి వస్తుంది  ఆ
 స్థితిలో ఇద్దరూ ఏ నిర్ణయం తీసుకున్నారన్నది తెర మీదే చూడాలి  కథనం విశ్లేషణ    
      ఓకే బంగారం తొలి టీజర్ విడుదలైన నాటి నుంచి అందరూ అంటున్న మాట 
మణిరత్నం ఈజ్ బ్యాక్  ఆ తర్వాత ఆడియో విన్నాక ఇంకొన్ని ప్రోమోస్ 
చూశాక ఈ సినిమాకు పని చేసిన యూనిట్ సభ్యుల మాటలు విన్నాక మణిరత్నం 
మ్యాజిక్ ఈసారి కచ్చితంగా పని చేసి ఉంటుందనే ఉత్సాహం కలిగింది ఆయన 
అభిమానులకు  వారి అంచనాలు తప్పలేదు  అవును మణిరత్నం ఈజ్ బ్యాక్  తెరమీద
 అంతులేని ఆహ్లాదం వీళ్లిద్దరూ నిజజీవితంలోనూ జంటేనేమో అనిపించే ప్రధాన 
పాత్రధారుల అద్భుతమైన కెమిస్ట్రీ కంటికింపైన కెమెరా విన్యాసాలు సినిమా 
లోపలికి లాక్కెళ్లిపోయి కథనంతో పాటు మనల్ని నడిపించే నేపథ్య సంగీతం 
పాటలు కొంచెం లోతుల్లోకి వెళ్లి ఆలోచిస్తే కానీ అర్థం కాని 
నిగూఢమైనమాటలు సినిమా నుంచి బయటికి వచ్చేశాక కూడా వెంటాడే పాత్రలు మన 
జీవితాలకు అన్వయించుకునే ఎన్నో ఎమోషన్స్ అన్నింటికీ మించి ఎవరైనా 
కనెక్టవగలిగే ‘తాజాదనం’తో కూడిన ఓ యునీక్ పాయింట్ ఇదీ మణిరత్నం సినిమా 
అంటే  ఓకే బంగారం ఈ క్వాలిటీస్ అన్నీ ఉన్న సినిమానే అని చెప్పడానికి 
సందేహించనక్కర్లేదు  మణిరత్నం సినిమా నుంచి ఏం ఆశిస్తామో అన్నీ ఉన్నాయి 
‘ఓకే బంగారం’లో  అందరూ అంచనా వేసినట్లే ఇది ‘సఖి’ తరహా సినిమానే  సఖిలో 
అప్పటి పరిస్థితులకు తగ్గట్లు పెళ్లి తర్వాత వచ్చే అభిప్రాయ బేధాల గురించి 
చర్చిస్తే ‘ఓకే బంగారం’లో ప్రస్తుత ట్రెండుకు తగ్గట్లు సహజీవనం నేపథ్యంలో
 కథను అల్లుకుని ప్రేమకు అంతిమ గమ్యం పెళ్లేనా అనే అంశంపై తనదైన శైలిలో 
చర్చించాడు మణి  ఐతే సఖి సినిమాతో పోలిస్తే కొంచెం డెప్త్ ఇంటెన్సిటీ 
తగ్గాయేమో అన్న భావన అక్కడక్కడా కలుగుతుంది కానీ ఆ పోలికల్లేకుండా చూస్తే
 దీని ప్రత్యేకత దీనికుంది  ఆరంభంలో ప్రధాన పాత్రలకు పెళ్లి మీద 
అపనమ్మకం కలగడానికి బలమైన కారణాలు చూపించలేదు  తర్వాత వాళ్లిద్దరూ 
రిలేషన్లో దిగడానికి కూడా సరైన ఫ్లాట్ఫామ్ రెడీ చేయలేదు మణిరత్నం  ఐతే 
ముగింపు మాత్రం ఈ లోపాల్ని కప్పి పుచ్చేలా చేస్తుంది  విడిపోవడానికి 
ముహూర్తం కుదిరాక పది రోజుల్లో ఇద్దరి మధ్య సంఘర్షణను వాళ్ల అసహనాన్ని 
చాలా తక్కువ సన్నివేశాలతో తక్కువ మాటలతో అద్భుతంగా చూపించాడు మణిరత్నం  
ఏదీ సూటిగా చెప్పకుండా పాత్రల తాలూకు సంఘర్షణను చూపించిన తీరు చూస్తే 
దటీజ్ మణిరత్నం అనిపిస్తుంది  సహజీవనం అనే వివాదాస్పద అంశాన్ని నేపథ్యంగా 
తీసుకున్నప్పటికీ చివరికి అందరికీ ఆమోదయోగ్యమైన పరిష్కారాన్ని అందరూ 
కన్విన్స్ అయ్యే రీతిలో చెప్పడంలో మణిరత్నం ముద్ర కనిపిస్తుంది  ప్రథమార్ధంలో
 దుల్కర్ నిత్యల మధ్య కెమిస్ట్రీ వాళ్ల మధ్య రొమాన్స్ చూస్తే అర్బన్
 రొమాన్స్ను తెరపై అందంగా చూపించడంలో మణిరత్నంను మించిన వాళ్లెవరూ 
లేరనిపిస్తుంది  మణి వయసు 60 ఏళ్లని గుర్తు చేసుకుంటే ఆశ్చర్యం కూడా 
కలుగుతుంది  పి సి శ్రీరామ్ రెహమాన్ల సాయంతో ప్రధాన పాత్రల మధ్య 
రొమాన్స్ను పండిరచిన తీరు కచ్చితంగా యువ ప్రేక్షకుల మనసు దోస్తుంది  
అలాగని ఎక్కడా వల్గారిటీ లేదు  ఇంటర్వెల్ తర్వాత హీరో హీరోయిన్లు 
క్లినిక్కు వెళ్లే సీన్ మణిరత్నం ఎంత చమత్కారో రుజువు చేస్తుంది  కథనంలో 
ఇమిడిపోయేలా ఇలాంటి ఫన్నీ సీన్స్తో ఆసక్తికరమైన స్క్రీన్ప్లే 
రాసుకున్నారు మణి  అల్జీమర్స్ పేషెంట్ను ఫన్ కోసం ఎంత బాగా 
వాడుకున్నారో చివర్లో ఎమోషనల్ సీన్స్కు కూడా అంతే చక్కగా 
ఉపయోగించుకోవడం మణిరత్నంకు మాత్రమే చెల్లింది  అల్జీమర్స్ వల్ల ఆ 
క్యారెక్టర్లో వచ్చే మార్పుల్ని రెండు మూడు సన్నివేశాలతోనే అద్భుతంగా 
చెప్పాడు మణి  చివరి అరగంటలో ప్రధాన పాత్రధారులు ఎమోషన్స్ను చాలా సింపుల్
 సీన్స్తోనే ప్రేక్షకులు ఫీలయ్యేలా చేశాడు  పతాక సన్నివేశం సినిమాకు 
హైలైట్ అని చెప్పాలి  ఎక్కువ డ్రామా లేకుండా చాలా సింపుల్గా సాగిపోయే 
సన్నివేశంతో సినిమాకు అర్థవంతమైన ముగింపునిచ్చాడు మణి       నటీనటులు    
     మణిరత్నం సినిమాల్లో నటించడం అదృష్టమే  కానీ అది సవాల్ కూడా  ప్రతి 
సన్నివేశంలోనూ పైకి మాట్లాడే మాటల వెనుక ఓ నిగూడార్థం దాగి ఉంటుంది  అది 
ప్రేక్షకుడికి కనెక్టయ్యేలా నటించడం చిన్న విషయం కాదు  దుల్కర్ సల్మాన్ 
నిత్యామీనన్ జంట ఆ కష్టమైన పనిని చాలా ఇష్టంగా ప్రేక్షకులు కూడా 
ఇష్టపడేలా చేశారు  అప్పట్లో మాధవన్ షాలిని ఎలాంటి ముద్ర వేశారో ఇప్పుడు
 దుల్కర్ నిత్య కూడా అలాగే ప్రేక్షకుల మనసుల్లో రిజిస్టరైపోతారు  
వీళ్లిద్దరి నటన కెమిస్ట్రీ సినిమాకు హైలైట్ అనడంలో సందేహం లేదు  
ప్రకాష్ రాజ్ లీలా శాంసన్ కూడా పాత్రల్లో చక్కగా ఇమిడిపోయారు  
నటీనటుల్లో ఎవర్నీ తక్కువ చేయడానికి లేదు  అందరూ అద్భుతంగా తమ పాత్రల్ని 
పండిరచారు  సాంకేతిక వర్గం         మణిరత్నం ఈజ్ బ్యాక్ 
అనిపించడంలో నటీనటులతో పాటు సాంకేతిక నిపుణులది కూడా ప్రధాన పాత్ర  
రెహమాన్ సంగీతం పి సి శ్రీరామ్ ఛాయాగ్రహణం మైనస్ చేసి చూస్తే ‘ఓకే 
బంగారం’ అంత మంచి ఫీలింగ్ కలిగించేది కాదు  మణి టేస్టుకు తగ్గట్లుగా అంత 
మంచి ఔట్పుట్ ఇచ్చారు వీళ్లిద్దరూ  వీరి ప్రతిభ గురించి వీరి పనితనం 
గురించి మాటల్లో చెప్పడం కాదు తెరమీద చూస్తేనే ఆ గొప్పదనం అర్థమవుతుంది  
శ్రీకర్ ప్రసాద్ ఎడిటింగ్ కూడా సూపర్బ్  నిర్మాణ విలువలకు ఢోకా లేదు  చివరిగా     
     చూస్తున్నపుడు సింపుల్గా అనిపించి తర్వాత నెమ్మదిగా మన మనసుల్లోకి 
దూరిపోవడం మణిరత్నం సినిమాలకు మాత్రమే ఉన్న స్పెషల్ క్వాలిటీ  ‘ఓకే 
బంగారం’ కచ్చితంగా అలాంటి ఫీలింగ్ ఇస్తుంది  కాబట్టి ‘ఓకే బంగారం’ చూసి ఆ
 ఫీలింగ్ను మనసారా ఆస్వాదించండి  
                            
__________________________
         సత్యమూర్తి ప్రకాష్ రాజ్ అనే 300 కోట్ల అధిపతి కొడుకు విరాజ్ ఆనంద్  ఐతే యాక్సిడెంట్లో చనిపోయిన విరాజ్ తండ్రి అతడికి విలువల్ని మాత్రమే మిగులుస్తాడు  ఆస్తులన్నీ అప్పుల వాళ్లకు వెళ్లిపోతాయి  తల్లి అన్నయ్య వదినలతో కలిసి రోడ్డు మీదికి వచ్చేస్తాడు విరాజ్  అతడితో ఎంగేజ్మెంట్ చేసుకున్న పల్లవి ఆదా శర్మ వదిలేసి వెళ్లిపోతుంది  కుటుంబాన్ని పోషించడానికి అన్న కూతురి స్కూల్ ఫీజు కట్టడానికి పల్లవి పెళ్లి ఈవెంట్కే మేనేజర్గా వెళ్తాడు విరాజ్  అక్కడే అతడికి సమీర సమంత పరిచయమవుతుంది  ఇద్దరూ ప్రేమలో పడతారు  సమీరను తనకివ్వమని ఆమె తండ్రి సాంబశివరావు రాజేంద్రప్రసాద్ను అడిగితే ముందు సత్యమూర్తి నుంచి తనకు రావాల్సిన స్థలాన్ని తెచ్చివ్వమంటాడు సాంబశివరావు  ఆ స్థలం దేవరాజ్ ఉపేంద్ర అనే రౌడీ కబ్జా చేసి ఉంటాడు  మరి విరాజ్ ఆ స్థలాన్ని దేవరాజ్ నుంచి విడిపించాడా తన తండ్రి మీద ఏ మచ్చా పడకుండా చూశాడా సమీరను దక్కించుకున్నాడా అనేది మిగతా కథ    కథనం విశ్లేషణ          కథనం విశ్లేషణ్ణ త్రివిక్రమ్ తీసిన వాటిలో ఫ్లాప్ అనిపించుకున్న ఏకైక సినిమా ఖలేజా  కానీ ఆ ఖలేజా సినిమా కూడా టీవీలో వస్తుంటే అతుక్కుపోయి చూసేస్తుంటారు జనాలు  అందుక్కారణం త్రివిక్రమ్ మాత్రమే ఇవ్వగలిగే ఎంటర్టైన్మెంట్  ఇంత సీరియస్ కాన్సెప్ట్ ను అంత ఫన్నీగా డీల్ చేశాడేంటి అని ఖలేజా రిలీజైనప్పుడు విమర్శించిన వారు సైతం ఆ తర్వాత ఎంటర్టైన్మెంట్ కోసం ఖలేజాను మళ్లీ మళ్లీ చూశారు  ఖలేజాకు ముందు తర్వాత కూడా త్రివిక్రమ్ తీసిన సినిమాల విషయంలోనూ ఇలాంటి కంప్లయింట్లు ఉన్నప్పటికీ వాటిని జనాలు బాగా ఆదరించారంటే మళ్లీ మళ్లీ చూశారంటే కారణం ఎంటర్టైన్మెంటే           కానీ వినోదాన్ని వడ్డించడంలో ఎంత పెన్ను తిరిగిన వాడైనా త్రివిక్రమ్ ఎప్పటికీ ఒకేలా రాస్తాడని తీస్తాడని ఆశించలేం కదా  ఎప్పుడో ఓసారి కొంచెం తేడా కొట్టచ్చు కదా  సన్నాఫ్ సత్యమూర్తి విషయంలో అదే జరిగింది  అతడి పెన్నులో ఇంకైపోయిందని అనలేం కానీ ఇంతకుముందున్న స్థాయిలో అతడి పెన్ను పని చేయలేదని మాత్రం మొహమాట పడాల్సిన పని లేదు           సన్నాఫ్ సత్యమూర్తి ట్రైలర్ చూస్తే ఇదేదో అత్తారింటికి దారేది-2లా ఉందే అనుకున్నారు జనాలు  ఇది అచ్చంగా అలాంటి సినిమానే అని చెప్పలేం కానీ త్రివిక్రమ్ అదే లెక్కల్లో రాసి తీసిన సినిమా అని మాత్రం చెప్పొచ్చు  ఒకే ఎమోషనల్ పాయింట్ తీసుకుని తనదైన శైలిలో వినోదాన్ని జోడించి జనాల్ని బాగా నవ్వించి చివర్లో ఏడిపించేద్దామనుకున్నాడు త్రివిక్రమ్           కానీ ఇంతకుముందులా జనాలు పగలబడి నవ్వేంత సీన్ లేదు  థియేటర్ నుంచి బయటికి వచ్చాక కూడా నవ్వించే త్రివిక్రమ్ మార్కు కామెడీ తెరలు తెరలుగా గుర్తొచ్చి మనసుల్ని గిలిగింతలు పెట్టే అతడి చమత్కారం సన్నాఫ్ సత్యమూర్తిలో మిస్సయ్యాయి  కామెడీ లేదని అనలేం కానీ త్రివిక్రమ్ నుంచి ఆశించేంత డోస్ లేదు  ఎమోషన్ కూడా పండలేదు అని చెప్పలేం కానీ అందులోనూ ఏదో వెలితి  ఏదో పైపైన నడిపించేశాడు తప్పితే మనసు లోతుల్లోకి వెళ్లలేకపోయాడన్న అసంతృప్తి           అత్తారింటికి దారేదిలో ఎమోషనల్ క్లైమాక్స్ కు జనాలు బాగా కనెక్టయిన మాట వాస్తవం  అంత మాత్రాన త్రివిక్రమ్ తన బలాన్ని వదిలేస్తే ఎలా సన్నాఫ్ సత్యమూర్తిలో అదే చేశాడు  కామెడీ డోస్ తగ్గించేసి విలువలు విలువలు అంటూ ప్రథమార్ధమంతా ఎమోషన్స్ పండించడం మీదే ఎక్కువ దృష్టిపెట్టాడు  హీరో తన ప్రేయసి దగ్గర ఎంత ఎక్కువ ఏడిస్తే అంత ఎక్కువ ప్రేమ ఉన్నట్లా అంటూ తండ్రికు గుర్తు చేసుకునే సన్నివేశం సహా ఇంకో రెండు మూడు సన్నివేశాల్లో ఎమోషన్స్ బాగానే పండాయి  కానీ ఎంటర్టైన్మెంట్ ఆశించిన స్థాయిలో లేకపోవడంతో ప్రథమార్ధం కొంచెం భారంగానే గడుస్తుంది  హీరో పాత్ర నుంచి ఏమాత్రం వినోదాన్ని ఆశించే పరిస్థితి లేకపోగా ఆలీ ఎమ్మెస్ రాజేంద్రప్రసాద్ పాత్రలు కూడా నిరాశ పరుస్తాయి  ఉన్నంతలో షుగర్ పేషెంట్ గా హీరోయిన్ చేసిన కామెడీనే కాస్త బెటర్           ఫస్టాఫ్ సోసోగా సాగినా ద్వితీయార్ధంలో ఉపేంద్ర నిత్యామీనన్ బ్రహ్మానందం ఉన్నారు కాబట్టి ఎంతో ఎక్స్ పెక్ట్ చేస్తాడు ప్రేక్షకుడు  కానీ త్రివిక్రమ్ లాంటి వాడు మొహం మొత్తేసిన శ్రీనువైట్ల ఫార్ములాలోకి వెళ్లిపోవడం నిరాశ పరుస్తుంది  హీరో వెళ్లి విలన్ ఇంట్లో ఇరుక్కుపోవడం అక్కడ బ్రహ్మిని వాడేసుకుని డ్రామానడిపించడం చివర్లో విషయం బయటపడిపోయి పతాక సన్నివేశంతో సినిమాకు శుభం కార్డు పడిపోవడం ఎన్ని సినిమాల్లో చూడలేదు          ద్వితీయార్ధంలో ప్రేక్షకుడి కామెడీ దాహం తీర్చే ప్రయత్నం చేసినా ఈ మొహం మొత్తేసిన వ్యవహారం మాత్రం ఇబ్బంది పెడుతుంది  బ్రహ్మి క్యారెక్టర్ ఆశించిన స్థాయిలో పేలలేదు  చివర్లో వచ్చే ట్విస్టు మరీ సినిమాటిక్గా ఉన్నప్పటికీ అది ఆకట్టుకుంటుంది  ముగింపు బాగుందనిపిస్తుంది  కానీ బయటికొచ్చే ప్రేక్షకుడికి సంతృప్తి మాత్రం ఉండదు  ఉపేంద్ర క్యారెక్టర్ కు బిల్డప్ బాగా ఎక్కువైంది  క్యారెక్టర్లు మరీ ఎక్కువైపోవడం వల్ల ఆ క్యారెక్టర్లను కానీ కథనాన్ని సరిగా తీర్చిదిద్దలేదనిపిస్తుంది  ముఖ్యంగా సెకండాఫ్ వ్యవహారమంతా రొటీన్గా అనిపిస్తుంది   నటీనటులు           ఎప్పుడూ తెర మీద అల్లరల్లరి చేసే బన్నీ క్యారెక్టర్ డిమాండ్ దృష్ట్యా ఒద్దికగా సీరియస్ గా నటించాడు  తండ్రిని తానెంత మిస్సవుతోంది ప్రియురాలి దగ్గర చెప్పే సన్నివేశంలో బన్నీ బాగా నటించాడు  కన్నీళ్లు రావంటూనే కళ్లల్లో నీళ్లు తెప్పించాడు  ఐతే త్రివిక్రమ్ లాంటి డైరెక్టర్ తో చేసినపుడు బన్నీ అల్లరి చేస్తేనే బాగుంటుందేమో అనిపిస్తుంది  బన్నీ మూడీ అయిపోవడంతో సినిమా కూడా అంతే మూడీగా సాగింది  బన్నీ నుంచి ఆశించిన స్టెప్పులు కూడా లేవు  నిరాశ పరిచాడు  సమంత ఓ చిలిపి క్యారెక్టర్లో ఆకట్టుకుంది  సినిమాలో త్రివిక్రమ్ కొంచెం భిన్నంగా ఆలోచించిన క్యారెక్టర్ ఏదైనా ఉందంటే అది సమంతదే  ఆమె మునుపెన్నడూ లేని స్థాయిలో అందాలు ఆరబోయడం విశేషం  ఉపేంద్రను తీసుకొచ్చారంటే నిత్యా మీనన్ ఒప్పుకుందంటే ఇవేవో స్పెషల్ క్యారెక్టర్లయి ఉంటాయనుకుంటాం  వారి టాలెంట్ ను త్రివిక్రమ్ సరిగా వాడుకోలేదు  ఆదా శర్మ పాత్రా అంతే  ప్రకాష్ రాజ్ పెద్దగా చేసిందేమీ లేదు  రాజేంద్ర ప్రసాద్ ఉన్నంతలో ఆకట్టుకున్నాడు  ఆలీ పర్వాలేదు  ఎమ్మెస్ చేసిందేమీ లేదు  ఆయన వాయిస్ మాత్రం బాగానే మేనేజ్ చేశారు  స్నేహ కోట వెన్నెల కిషోర్ సింధు తులానిల గురించి మాట్లాడ్డం అనవసరం అనేలే ఊరికే ఉన్నారంటే ఉన్నారు  మందెక్కువైతే మజ్జిగ పలచన అవుతుందన్నట్లు బోలెడంతమంది ఆర్టిస్టులనైతే పెట్టుకున్నాడు కానీ వారి పాత్రల్ని మాత్రం సరిగా తీర్చిదిద్దలేదు త్రివిక్రమ్  సాంకేతిక వర్గం          దేవిశ్రీ ప్రసాద్ పాటలు ఇప్పటికే పాపులరయ్యాయి  తెరమీద కూడా బాగానే అనిపించాయి  ఐతే పెన్నూ పేపరు చేతబట్టి సూపర్ మచ్చి పాటల్ని అంత మామూలుగా తీస్తారని ప్రేక్షకులు ఆశించి ఉండరు  దేవి నేపథ్య సంగీతం ఓకే అనిపిస్తుంది  అతడు రెచ్చిపోయేందుకు తగ్గ కంటెంట్ త్రివిక్రమ్ ఇవ్వలేదు  ప్రసాద్ మూరెళ్ల ఛాయాగ్రహణం ఎప్పట్లాగే అందంగా ఉంది  ప్రొడక్షన్ వాల్యూస్ కు ఢోకా లేదు  క్వాలిటీ విషయంలో నిర్మాత రాజీ పడలేదు  త్రివిక్రమ్ సినిమాలంటేనే డైలాగుల గురించి ఓ పెద్ద వ్యాసం రాయాల్సి ఉంటుంది  ఇందులో కూడా అక్కడక్కడా మెరుపులున్నాయి కానీ పెన్నులో పదును తగ్గిందన్న విషయం మాత్రం ప్రేక్షకుడు ఈజీగా కనిపెట్టేస్తాడు  బ్రహ్మిని ఎవర్నువ్వు అనంటే పెళ్లాన్ని పిలిచి దీని మొగుణ్ని అని సమాధానమిచ్చినపుడు ఇదీ త్రివిక్రమ్ మార్కంటే అనిపిస్తుంది  అలాంటి మెరుపులు మరిన్ని ఉండాల్సింది   చివరిగా           బన్నీ అంటేనే జోష్ త్రివిక్రమ్ సినిమాలన్నా అంతే కానీ సన్నాఫ్ సత్యమూర్తిలో ఆ జోషే మిస్సయింది   
__________________________
